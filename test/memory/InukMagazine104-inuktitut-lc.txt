taakkua arraaguit 1975, 1984, 1993, 2005, amma 2006 sunamik ajjigiigutiqaqpat? inuuguvit (uvvaluunniit ilinniaruvit inuit iliqqusinganik) qaujimavutit qanuq kiujariaqamangaat. taakkua arraaguit pimmariuluarput inuit nunataarnikkut angiqatigiigutaujunik atiliurnarvigilaursimammagit. tamakkuninga angiqatigiigutausimajunik atiliurniit saqqititsigutaulaursimalirmat inuit nunanginnik aviktursimaningitigut ukuninga nunavimmi, inuvialunni, nunavummi amma nunatsiavummut. atangirlugit, taakkua tisamait (4) inuit nunangit aviktursimajutigut katillugit nalunairsigutauvut 1/3,riluarmauk, (katillugu nappanganit anginirsaq) anginiata! nunataanirmut angiqatigiigutausimajut atiliurtausimalirtut, amma atulirtitauvalliajut ullumi, pijasaqarutausimammarimmata amma arsururutausimallutik angiqatigiigusuarutautillugit. ullumi inuit nunaqalirtut nunataariiqsimalirtillugit. tamanna nalunaiqsigutaullariksimalirtuq inuit namminiq gavamaqarpallianianut angiqatigiigutiqaqpallianianut, amma nutaanik ikajurutiksanik saqqitirivallianikkut. nunatsiavummi ullumi kajusititsivallialirmijut gavamaliurpallianirmik. januari 22, 2005,mi nunatsiavummi kingullirpaarsiutiit nunataarnirmut angiqatigiigutingit atiliurtaulaurput amma nalunaikkusirtaullutik maligakkut. ullumili tamanna kajusititsilataariaqaniq tamakkuninga angirutausimajunik kamagijaujuksaulirtuq nunatsiavut gavamakkunginnut, niuvaunlaan amma lapartuap gavamanginnut, amma kanataup gavamakkunginnut. tamakkua inuit kajusitisimalirtangit pijaksaqarutaujummariujut; allaat pijatsait pigiartitaunialitainnaqut. ukunani uqalimaagatsani sivullinginnilangajut unikkaatut nunatsiavummi sugiallaritsimalirninginnik, titiraqtautillugit nunatsiavummiumut hilary blakemut. taakkua unikkaarsimajut uqalimaariangit quviagijauquvavut, amma asingit unikkaarijausimajut taakkunani inuttitut uqali maaganginni.

tisipiri 5, 2007,mi ikpinammarilaursimavuq ullurijaulluni atiliurviulaursimammat inunnut nunavimmiunut. tavvani salon rouge,mi quebec katimavigjuarvingani sivuliurtiit nunavimmit, kupaikmit, amma kanataup gavamakkungit atiliurilaujummata angiqatigiigutaujumik nunavimmi namminiq gavamaliurpalliajuksaunirmut. 100 saniani qaiqujausimalaujuut tikilaujuit nunavimmit atiliurtuniilaursimajut, amma qaiqujausimajuqaqsutik kupaik sitimit amma aatuvuamit. taakkua angiqatigiigutausimajut sivullirpaami atiliurtaulaursimajut makivikkut angajuqqaangannut piita attamimut, amma inulirijituqakkut ministanganut, chuck strahlmut, amma kupaip ministanganut nunaqaqqaaqsimajulirinirmut benoit pelletiermut. taisumani taikaniiqataulaursimajuq kupaip sivuliurtinga premier jean charest. nunavimmi angiqatigiigutausimajut namminiq gavamaqarunnalirnirmut pimmarialuuvuq aaqqiksuivalliagunnalanganirmut nunavimmi katimajirjuaksanik. malillugit angiqatigiigutausimajut nunavik aviktursimajunuangajumik gavamaqalirajartuq amma katimajirjuaqalutik aaqqiktausimajunik kiggarturtiqaniarlutik 21,nik taakkunangat nunaliarunginnit 14,nit nunavimmit. tallimaugajartut angajuqqaangit. pingasunik katujjiqatigiittaqaluni saqqitausimajunik james bay amma quebec tarrangagut angiqatigiigutausimajutigu katititauppata atausirurlutik nunavimmut gavamaquqtitaulutik. ukua, kativikkut aviktusimanikkut gavamangit, kativikkut ilinniarnilirinirmut katimajingit, amma nunavimmi katimajiujut aanniarnanginnilirinirmut/inuusilirinirmullu. sivullirpaami, taakkua nutaat katimajiujut aulatsigajartut aanniarnanginnilirinirmik, ilinniarnilirinirmik, ingirrautilirinirmik, attanajjaikkutiqaria qa nirmik, amma inuusilirinirmik. taakkua angiqatigiigutausimajut piviksaqarutaujut angiqatigiigasuarutiqarunnariaq sannginiujunnartunik amma tilisigutaujunnartunik. nutaat gavamanga ilitarsisimagajartuq tamainnik sanngininginnik (pijunnarniqaqtitauninginnik) quebec katimajirjuangita amma kanataup katimavigjuarviata aatuvuami. taima nunavimmi namminiq gavamaqaniagut angiqatigiigasuarutiqarumaalirmijut kingullirpaarsiutiugajartunik angirutautalutik, amma pijariiqtaulaaqtugijaujut taqqit 18 amma arraagunut marruuk (2) akunninginni.

kupaip tarranganit ukiurtartuup ualinianut ittarnisalirijikkut amma ittarnisalirijimmarik akuninitarniarti jean malaurie unikkaarniartuq atulaurtaminik ingirrakatatsuni. irngiraqattarsuni qaujisimajaminik ullutaarsiutinik, ilagiillu miksaanut, ingirraniullu, iqqusingitalu, amma ukpirijangita, aksualuk ikpigijaujariaqaqmata kanataup ukiurtartunganirmiut, uvvaluunniit qanuisimaninga, takujumajautsiarlutik. hummocks titiraqsimajut ajjinguaqautsiaqtut titiraujartausimajunillu ukiurtartuvinirnut suurlu, g.f. lyon amma william parry, inuillu aullaqatigiqattartaviningit malaurieup, maliktiqaqsuni ajjiliurijinik arraagunginni 1960,ni, nunannguallu, amma ajjingit titiraqsimaurtut iluaniittut unikkaarisimajangita. uqalimaagarni piusirivalliasimajanganik qanuilisimalirnianik kanataup ukiurtartuata, nunalitaarpallialirtillugillu, amma sivullirpaami inuit namminiq gavamataarasuarnirilaurtanganik unikkaarsimajut. ilaannikkut, titiraqtuq "uqausingit asijjikallaqattarsimagaluartillugit" ilaannikkut amma nunanguangit aakigiarviqatillugit kisiani nalunangittuq tukisigutaugajartut uqalimaartumut, amma tukisigiallagutaukkannirlutik piusiriniartangagut. taakkua uqalimaagaksatsiavait amma uqausiqaqsimatsiartut taanna hummocks "uqalimaagaliukkaummat" amma uqalimaaruminarmata tigulaurlugit nuqqarumairnartut, uqalimaangujaraksait sukkaittuugaluamik. uqalimaagangita pigiarninginni pimmariutillugit uqalimaarijaksarivatit, amma pijariiruvigit uqalimaagaqautiniilaartuksaujut atuutiqarajarmata qaujigiarviksaulutik.

aaju peter iqalummiuq, nunavummi qaujimalirpuq "inngirtiunirminikinngiusiliurtiunirminik" asinginnit pijunnarnirijamita. taanna arnaq maligaliriji/annuraaliurti/umiarjuakkullu ikajurtiuvattuq aksualuk quviagijaqaqmat inngiriaq taimanganit surusiulaursuni akukittuni piruqsarsuni. taanna qirlirtulianga taijaujuq the third age aajuup sivullirpaarimmauk saqqitautillugu, aksualuk piujut inuit kanatamiut amma akutitturmiut kalaalit inngiusingit katirsursimallunigit aaqqiksursimajangit. aajuup inngisitiu ninga aaqqiksurtausimatsiartuq kukittapautikkut amma ingngirnikkut. inngiutiliursimammijuq tainistitut danish lullaby,mik tusarsautillugit qupanuat nipiliurtaunikuit ukiurtartumi. niuvirumajuqaruni inngiutinik, takugiarlugu qaritaujakkut.

sitipiri 13, 2007,mi katimarjuarniqaqtillugit silarjuami katimajirjuat united nations, niruartillugit angirutiqaqtut 144,ngulaurtut niruarsutik, akirarturtut 4, amma 11 niruangittut, taanna kajusititaulluni nunaqaqqaaqsimajut pijunnautinginnut angirutaujuq angirutaujuq on the rights of indigenous lqilijiluqiu). silarjuamit kiggarturtaujut 370 milian nunaqaqqaaqsimajut ajjigiingittut taatsuminga quviasugutiqammarilaurtut, arraaguni 20 ungataanut sukkaittummarikkut kamagijausimammata, naluliqqautaulirpaqsutik arsururutaumut. sitamait gavamait silarjuamit nirualaurtut akirartursutik taatsuminga angirutimik - australia, canada, new zealand, amma united states - akauksangittummariulauramik titiraqsimanianik, uqaqsutik tukisinatsiangimma taguuq amma ikajursijjusataugajangimmata tamainnik atursimalirtunik amma sulijunut ullumi. sumununa pimmarialuuva? qanuq taanna angiqatigiigutausimajuq atuutiqamat amma qanuq atuutiqangila? sumut kinakkutuinnait taakkuninga ikpigusuktuksauvat? sivullirpaami, angirutausimajut iluaniittunik tukisialutik amma uqausirtanginnik. taakkua angirutausimajut makpigaqaqput 13,nik amma unikkaarsimajuqaqsutik 46,nik ajjigiingittunik. amma titiqaqsimammijut 12,nik "sulijunik" tukisititsigasuarutiqtaqaqsuni sivuniviningita amma ullumi nunaqaqqaaqsimajut. taakkua 'titiraqtausimajut' unikkaarsimajut angirutausimajumi pimmariullutik tunngaviksanginnik amma titiraqsimajut qanuq nunaliujut aaqqiksilaursimammangaata silarjuami katimajirjuanik kamavattunik pijunnautinginnik amma attanartumiinninginnik kikkutuinnait amma kinatuinnaup. taakkua 'uutturautausimajut' amma taakkua 46 unikkaarsimajut tukisiajaujuksauvut aktuiniqamata amisunik turaangajunik nuna qaqqaaqsimajunut silarjuami. asingititut titiraqsimajutitut, tamakkualimaat iluaniittut uqalimaartaujuksaujut atangirlugit, iqqaumalugu amisut uqausiusimajut naammalirtitaunirsaugiaqamata asinginnut titiraqtausimajunut. tamanna ajugaingitturluunniit ilitaqsigutaujuni (ruqiqalungukingutinilisa), uvvaluunniit pijunnautini allasimajuni nunalinginnuangajuni amisuni aviktursimajutigut. suurlu imaak, kanatamiut qaujimammata pijunnautiqanirminik isumarsurunnarnirmut nillirunnariaq qanutuinnaq malillugit kanatami piqujarjuat pijunnautiqanirmut amma isumarsurunnarnirmut isumarsurunnarnirmut charter of rights and /kiqiqiqulimau), kisianittauq qaujimammijut taakkua pijunnautingit tulurtautiqarunnartut pijunnautinut pijunnarniqaqtitaunirmut amma isumarsurunnarnirmut. taaknani ilitaqsigutaullutik angirutausimajuni allasimavut pijunnautingit nunaqaqqaaqsimajut. ukua tavva pijunnautingita ilangit ataani titiraqsimajut: , quviagijaqarunnarlutik pijunnautiqaqtitauvut atuinnautitaujunik anirtirijulimaanut kinatuinnarmut, amma pijunnautiqatut akiraqturtangigiaq; , pijunnautiqatut immikkut makigiariaq piqasiutilugu namminiq gavamaqarunnarniq sunalimaanuangajunik; , pijunnautiqaqtut ajjiungittukkut aulatsigunnariaq, maligartigut, kiinaujaliurasuarnilirinirmik, inuusilirinirmik amma iliqqusilirinikkut piliriviksanik, amma pijunnarniqaqtut ilaugunnariaq amialikkami; , pijunnarniqaqtut isumarsurunnariaq, naillingagiaq amma attanangittumiigiaq, amma tuqurartaungigiaq uvvaluunniit aannirtirtaungigiaq; , pijunnarniqaqtut nalunaiqsigiaq kinaummangaarmik malillunigit piqqusini/iliqqusini; , pijunnarniqaqtut atuinnaqattarunnariaq piqqusiminik, iliqqusiminik, quviasugusirminik amma asinginnik iliqqusinganuangajunik, amma pijunnautiqaqput iliqqusiringitanginnut ajaurtaungigiaksaq asijjiqujaulutik; , pijunnautiqaqtut ilinniarunnarnirmut surusingit amma aturunnariaq uqausituqaminik; pijunnautiqaqtut qaujimajatuqanginnut inungita; , pijunnautiqaqtut piusititsigiariaq kiinaujaliurasuarnilirinirmik amma inuusirnuangajunik; , pijunnautiqaqput nunanut, ukiurtartumut amma nunamiutanginnut iliqqusingitigut namminirijanginnik, najurtanginnik amma aturtanginnik, amma pijunnautiqaquq aturiaq nunanik, ukiurtartimi amma pitalimaanginnik; , pijunnautiqaqput pijunnarniqariaq angiqatigiigusuarutiqanirmut nunanik, aviktursimajutigut, amma nunamiutanik pijjutiqalutik; , pijunnautiqaqput utirtitsinasuariaq iliqqusimitigut nunaminik, najugarminik amma nunamiutanik arsaartaugutigisimajaminik isumarsutitaugutiginagit amma tusaumatitaunatik; , pijunnautiqaqput sapummitsiarasuarnirmut nunamik amma sapumminirmut avatimik nunanginnik, najuganginnik amma nunamiutanik; , pijunnautiqaqput ajaurtaungigiaq unatartuksanut; amma , pijunnarniqaqtut isumarsuriaq, uqautijausimangiaq isumaliurutaulaunginninginni nunalinginni amialikkat uvvaluunniit nutaanik maligarnik uvvaluunniit aulatsigusiksanik aturlirtautitsilaunginninginnik aktuiniqaqtunik inuusinginnut, amma pijunnautinginnik aktuiniqaniartillugit. tamakkua amma asingit pijunnautingit nalunaijaqtausimajut angirutausimajuni tukisiajautsiariaqaqtut atuartautsiarlutik tamarmitsiaq iluaniittut, amma, piluartumik tukingit pingasuulingajuni allasimajut ukunani article 46. tavvani article 46 ukua tavva uqausiqtangit: taakkunani angirutausimajuni uqammariutini uqausiqtangit tukisiajaujuksauvut namut turaanganingit, namminiqanirmut, iqqartuivilirinirmut, isumarsurunnarnirmut, ikpigusutsiarnirmut kikkutuinnait pijunnautinginnik, akiraqtauqattautigiaqanginnirmut, gavamaqatsiar nik kut amma ukpirniqarnikkut turaangajut. taakkua uqammariutiit declaration angirutausimalirmata, suli apiqsurutauvut qanuq aturtaunirigajartangit amma aktuiniqarajarninga titiraqtausimaningit maligartigut amma aturtaujariaqaningitigut. sivullirmi, qimirrujaujuksauvut sunait taakkunani uqammariutausimajuni akaunaangimmangaata. maligiaqarutaungittuq piqujarjuatigut angirutausimajunik mali gutaujarialiugaluani staitsni maliqullugit atuinnaugiirtunik asinginnik angirutausimajunik malillugit silarjuami maligaqtingut tunngaviliangusimajut. saqqititsigutaungittuq nutaanik silarjuami timiujuksanik uvvaluunniit asinginnik pilirijjusiksanik, qaujisarnirmut sannginiqarutauluni uvvaluunniit nalunairsinirmut, atuinnaugajartunik nunaqaqqaaqsimajunut atuinnaugajartunik ukpirijauqujilutik pijunnautingita ilitarijaujariaqaninginnik ikpigijaujunnairniqpata. titiraqsimangittuq qangakkut uvvaluunniit sunanut aaqqiksuikkannirunnarnirmik, uvvaluunniit akaunaarnirsanut aaqqiksuigunnarnirmik silarjuami maligarnik, suurlu angiqutausimajunik uvvaluunniit pijunnautinik piqujaqtigut. uqausiqaqsimangittut angirutausimajuni maligaqtigut qanuilinganinginnik pijjutiqaqtuni nunalinni maligarnik aaqqigutausimajunik katujjiqatigiirjuatigut silarjuami. qanuq tukiqamat taanna titiraqsimajuq uqammariutik? sumut pimmariuva? aaqqiksurtautsiarsimappat amma sulijukkut, taakkua uqammariutiit ilitaqsigutauvut, tukisinatsiartukkut atulirtitaugiaqaningitigullu, pituinnaungittunik, arsururutaujunnartunik, qanuilisimaninginnillu sivulirmi, naluliqqaqsimaninginnik, akiraqturtaunirmi amma asingit akaungiliutaujunik nunaqaqqaaqsimajunut. taakkua uqammariutaujut angirutiit ilitaqsijjutaujut nunaqaqqaaqsimajut arsurutitauninginnik amialikkamiut suraininginnut pijunnautinginnik nunaqaqqaaqsimajut taimaitaigiaqaqtinnagit, arsururutigigiallagiaqalirluniuk allaat tamanna pinirluktauniq kajusinginnaqunagu, uvvaluunniit atursimalirtut, kataktitausimanirlu kajusinginnaqunagu. takkua uqammariutaujut angirutiit nalunaiqsisimavut pijunnautinginnik nunaqaqqaaqsimajut sapummiutiksangita. suurlu imaak, taakkua uqammariutausimajut ilitaqsisimavut pijunnautinginnik nuna qaqqaaqsimajut kikkutuinnait quviagijaqariaqaninginnik pijunnautiminik aaqqiktausimajunik silarjuami amma nunagijamini iqqanaijarnirmut maligaqtigut amma pijunnautinginnik akiraq turtau jaria qangin nir mut iqqanaijarnikkut. takkua uqammariutaujut angirutiit nalunaiq sisimavut pijunnau tingin nik nunaqaqqaaqsimajut nanituinnaq silarjuami. taakkua pimmarialuit qaujimagiangit. kisianittauq, sukkaittumik aaqqik surtau val liajuugaluat, kisiani annaigutaulaurput silarjuami aaqqiksurtauqasiutiningitigut ikpigijautsiartuksaullutik amma maligutaujuksaullutik pijunnautinik silarjuami, aaqqiksurtauvallianginnarlutillu pijunnautingit silarjuami kajusinginnariaqamata sivuniksami. pijunnautiliurniq nunaqaqqaaqsimajunuangajunik silarjuami pimmariunuq, kajusititsigiarutaujunnartuq kikkuuninginnik amma sulijukkut nuitsigutaugiallalluni. takkua uqammariutaujut angirutiit nalunaiqsigutauvut atausiulingallutik tunijausimallutik pijunnautiqanituinnarmik nunaqaqqaaqsimajuuninginnut - pijjutigillugu ilitarijaksaummata amma ajjiungimmata iliqqusingit, nunaqaqqaaqsimajut pijunnautiqamata pijunnautitaarisimajamita asinginnik pijunnautituqaminik saqqitigunnartanginnik. piluartumik, takkua uqammariutaujut angirutiit saqqititsigutauvut silarjuami ujjirusunnirsaujariaqanirmik qanuq nunalirjuat pinasuarmangaata aaqqiksuisimajut silarjuami katimajirjuanik pijjutiqalutik turaangajunik nunaqaqqaaqsimajunut silarjuami. tamakkua pita qangikkaluarpata, kisiani sivuniksami, silarjuami atulirtaujuksaummata, saqqitausimalirningitigut taakkua angirutausimajut. tamanna akau ngiliutautuinnariaqaqtuq amisunut amialikkamiunut. amma taimaimaittuksaugamik, isuilliulutik. qanuittutuinnait silarjuami pijunnautigijaujut aaqqiksiarsimagiaqaqut amma turaangalutik silarjuaqanirmut akaunirmik. takkua uqammariutaujut angirutiit maligartigut suunguniqangilaq, amma katimajiunikkut amma pilluataungani, maligiaqamata kanataup gavamakkungita uqausinginnik uqammariutiniittunik "kanatami sannginiqangittut maligartigut", amma iluaniikpigusugutaungittuq iliqqusituqaqtigut silarjuami maligarnik." kanatami iqqartuivitigut qanuingimmat maligiaqangikkaluarpata isumagijaujunik ministaujunut uvvaluunniit angajuqqaangujuutinut. ammalugiakkanniq, kanataup iqqartuvigjuangani amma asinginni kanatami iqqartuivimmi isumaliuqutajunnartuq qanutuinnaq, maliqujaungikkuti, tukiliurilutik uqammariutini nuna qaqqaaqsimajut pijunnautinginnik kanatami, piluartumik gavamakkut katimavigjuarviani uvvaluunniit asingit nipiqangiluarsimatillugit pijjutiqalutik pijunnautinik. sitipiri 13, 2007: pimmariulaurpuq saqqititsitillugit pijariiqsimangittumik kajusingiaqammarittumik.

tisipiri 1, 2005,mi akunimmarialuk 28,ni arraaguni nunataarasuarnikkut angiqatigiigasualaurninga lapatuarimiut inuit amma kanataup gavamakkuta isuliratalaursimavuq. amma taitsumani ullungani lapatuarimi inuit katujjiqatigiingit immikkut namminiq gavamataarunnarsilaurput taijaujumik nunatsiavut - tukinga nunatsiavaaluvut piujummarialuk. saqqitauqqaalaursimajut 1973,mi sapummigutaujumallutik amma kajungiqsuigumallutik inuit iliqqusinganik amma uqausinganik lapatuarimi, taakkua lapatuarimi inuit katujjiqatigiingit saqqititsilaursimajut immikkut ajjiungittumittauq amma nipigijauniartillugu inunginnut. akausigiallagutaulaurtuq lapatuarimi inuit aanniarnanginnilirijjutingitigut atulirtitauningigut nalliukkumaaqarutaunatik ikajuusiarutaujunnartutigut (insured health benefits), uuttutigilugu atausiq kajusisimaninga. katujjiqatigiit amma sivullirpaami aaqqiksuigutaulartut sivunik sa mut parnaksimajunik pivalliatitsijuksaunirmut kiinaujaliurutiksanik amma kajungiqsuinirmut ilinniakkannirunnarnirmut ika jurtaujjutiksanik. lapatuarimi inuit katujjiqatigiingit suungujuulaurput saummigiaq inuit pijunnautinginnik, sapummigiaq avatianik, nunanganik, imanginni amma uumajunginnik, amma tunngaviksaliuriaq sivuniksangani namminiq gavamaliurnirmut. saqqijaarsimalirsutik arraaguni 32,ni, lapatuarimi inuit katujjiqatigiingit kiggarturput 5,100,nik inunginnik. nunatsiavut kingullirpauvut taakkunangat tisamanit (4) kanatami nunataarsimalirtunit, angiqatiqatisimanikkut kanataup gavamakkunginnik. tisipiri 1, 2005,mi katimajingit lapatuarimi inuit katujjiqatigiingita angirutiqalaursimajut piqujivungaarutikkut lapatuarimi inunnut tunngaviksamik tunngaviksamik inuit constitution) amma nutaanik namminiq gavamaliurnirtuksaunirmuangajunik. taanna lapatuarimi inunnut tunngaviksaq tunngaviksaq (inuit constitution) saqqitausimajut tunngaviliurutaullutik lapatuarimi inuit katujjiqatigiinginnut turaangajunik. taanna tunngaviksanga kajungiqsuijjutaujuq kajusititsisiariaqanirmut amma saummigiaqanirmut nunamik, imarmik amma uumajunginnik, suli atutsiarutaujuq kanatami piqujarjuami pijunnautiqanirmut amma isumarsurunnarnirmut isumarsurunnarnirmut (charter of rights and freedoms). amma kajungiqsuijjutaujuq inuit iliqqusianik amma uqausinganik. malillugu angajuqqaamut kinnguvviutikainnarsimajuq amma sivullirpaatsiami ministaujuq nunatsiavummut, tuuni aantursan, nutaanut gavamanut iliriqataummat, kajusinginnaqullugit saqqitausimalirtut lapatuarimi inuit katujjiqatigiinginnut. "nunatsiavut suli taannasainnauvuq 34,ni arraaguni piusirilaurtamititut, suli pinnarijavut (annirijavut) taikkuasainnauvut. suli taikkua inungita kinnguumalaursimajangit arraagut 34 aniguqsimalirtillugit kajusitinnasuarpavut." tamainnik aulatsigunnarutaungikkaluartillugit, lapatuarimi inuit katuj jiqatigiingit ikajursigunnarningit kiggarturtanginnik isulittarniqamata, kisiani lapatuarimi inuit piqujarjuanga piqujarjuanga inuit ralisau ti ni timitinilisa) atulirmat, tamanna arsururutiqarunnarniq ikullauminiartuq. taakkua ullumi katimajingit nunatsiavummut maligaliurtinngulaurtut. lapatuarimi inuit katujjiqatigiingita angajuqqaangan william andersen iii angiqtitaulaursimajuq angajuqqaaruqtitaulluni, amma laapatuarimi inuit katujjiqatigiingita angajuqqaangata tullia anthony andersen, ministaruqtitaulluni nuktirivallianirmut. nutaat gavamangit marruilingajumik aaqqiksimaniqaqtut imaak; aulatsivillariminik gavamalirinirmut allaviqaqtut nainimi, amma katimavigjuarviqaqsutik huptailimi. huptailimi katimaviani, angajuqqaaqma pingasuujurtut (6) ministait, pingasut (3) katimajituinnait, tallimat (5) lapatuarimi inuit nunalinginningaartut) amma marruuk nunalinni kuapurisanginnit iksivautaujuuk isumaksarsiurutiqaqpat amma angiruti qaqpattut maligaksanik. nunatsiammi kiggarturput 5,700,nik. nunaliqutingit kiggarturtangit naini, huptail, pusvial, maqquvik amma rikulit. taakkua nunaliujut sinaanirmiutait lapatuarimi inuit nunaqutinginni, anginiqaqtuni 6,100 skuviur mailinik inuit nammininganik. inuit nunaqaqtut taakkua asinginni lapatuarimi, suurlu hapi vaali kuus paimi, mat laikmi amma nuat vuis rivurmi, kiggarturtauniqamata nunalinni kuapuriisatigut iksivauta qaningitigut nunatsiavut maligaliurviani. inuit nunaqaqtut lapatuap asiani kiggarturtaujut kanatami kiggartuijunut. asingigut aviktursimaniagut katimajjutiqaqattarsimammijut nunataarnikkut angiqatigiigutini tamatuminga lapatuami inuit nunataarisimajanganik. tamanna nuna aturtauvattuq inunnut piqqusillugu amma annaumautigillu, amma anginiqaqtuq 28,000 skuviur mailinik amma 17,000 skuviur mailinik imarjuaq, tariurjuaq. ullumi lapatuarimiut inuit namminiqaqput akunialuk arsururutaulaursimajunik amma nunataarpalliamaursimaningagut angiqatigiigasuartillugit lapatuarimi inuit katujjiqatigiingit amma kanataup gavamakkungit. sivullirpaami uukturalilaursimatillugit 1977,mi, taimanganit nunataaqasuarniq kajusititaunginnalilaurpuq tisamaujukkut. sivullirpaami kamagiaqalaursimajut tunngaviksanganut angirutimik angirutimik (agreement), atiliurtaulaursimajumik nuvipiri 1990,mi. taanna angiqatigiigutausimajuq tunngaviliangulaursimajuq uvvaluunniit tukimuarutiksaliangulaurtuq sivuniriniartangani katimaqatigiigiaqanirmut. tullingani, sivullirpaarsiuti angiqatigiigut (agreement in principle (aip)), atiliurtaulilauqsimammijuq juuni 2001,gutillugu. taanna arraaguni 11,ni kajusititaunasualaurtut. laapatuarimi inuit kajusititsisialaurput nalunaijaillutik inuit nunanik namminiksanginnik amma qanuittut nunait ilagijautitauniarmangaata nunataarnikkut. amma taakkunani angiqatigiigutini ilagiliutijaulauttut tuurngait qaqqanginni mirnguirsivimmut mirnguirsivimmut mountains national lngukinu), tariurmut amma imarmullu aulatsigutiksait, avatimik qaujisartuksauniit, akiliigutiksait amma kiinaujaliurasuarnilirinirmuangajut, ilainnangit taillugit. kingullirpaarsiutiit angiqatigiigutiit angiqatigiigutiit gutukiqiqimaqisati) pingajugilaurtangit angiqatigiigasuarutautillugit. atiliurtau lau rsimajut nainimi januari 23, 2005,mi, kinguvarsutik ullumut atausirmut silaup pirsirnia pijjutaulluni. atulirtitaullattaarasuarninga parnaktauniata namminiq gavamaliurniup tisamagijaulaurtuq angiqatigiigasuarutaulluni, amma tisipiri 1, 2005,mi, nunatsiavut namminiq gavamaminik aulatsigunnarsilaurtut. nunatsiavut gavamarilirtanga kajusivalliatitsinikkut kajusivalliatitsinikkut transitional (likaqikisamaqisati) aksualuk pijaksaqaqput parnaillutik niruarniulaartumi uktupiri 2008,mi. aaqqiksuinikkut katujji qatigiingitigut saqqititsigutausimajut atuutiqarnirsanik gavamanik piliriqatiqaqsutik tallimanik (5) gavamangita pilirivinginnik ukuninga: nunatsiavulirinirmut allavingatinga; nunatsiavulirinirmut pinasuarvik; aanniarnanginnilirivik, ilinniarniliriniq, inuusiliriniq amma kiinaujaliurasuarniliriniq; nunalirivia amma nunamiutanik amma kiinaujalirivia amma iqqanaijartulirivinga. atunit pinasuarvingit gavamangita pijunnar ni qaqtitaujut aaqqiksuigiaq amma aulatsigiaq piliriaksanik ikajurutiksaullutik saqqitausimalirnik lapatuami inunnut. nunatsiavut arsururutiqammarinniartut kajungiqsuigiaq qanuingitsiarasuarnirmut, inuutsiaqasuarnirmut ikajurutiksanik amma ilinniar nilirinirmik. ammalu piliriaksaqamimut kajusititsisianginnarasuarnirmik iqalutsiurunnarnikkut niqiksamik amma niuviaksaliurnikkut, amma aaq qiksuilutik maligaksanik ujaranniaraksanik qinirtulirinirmut amma nalunaijainiugajartunut sanajaksanik. asingittauq kiinaujaliurutaujunnartut qijulirinikkut laatuami inuit nunaqutinginni, amma aaqqiksuigiallannikkut iqalunniarnikkut kiinaujaliurutaujunnartunik kiggarturtaujunik ullumi marruinut katujjiqatigiinut ukununga; lapatuami inuit kiinaujaliurasuarutiksalirinirmut kuapuriisangatigut amma tuurngait iqalliartinginnut iqalliartinginnut (inuit development corporation, torngat fish producers). andersen uqalaurtuq imaak, "turaagaqaqpugut atausiulingajumik aaqqiksigiaq. iqalliarnikkut ikajuusiarnirsagunnarsiqullugit nunalinni iqqanaijaksaliurnikkut amma kiinaujaliurasuarnilirinikkut." amma ullumi parnaivalliajut saqqinniujarninginnik nunaliit aviktursimaningitigut ilinniarnilirinirmut katimajiksanik amma ilisaigutiksanik. amma, nunatsiavummi pinasuarput namminiqaqpallijuksaunirmut aanniaviksanik tallimani (5) inuit nunalinginni, amma ilisaijuksaunirmut aanniasiutiksanik kajusinginnalangalluni, amma taakkua niriugijaujuq saqqiratalaartut. suli taima kamagijariaqammarittangit illukiksarniq amma akituluangittunik illuqarunnariaqaniq, imialummik/asinginnillu ikullaumi jauqujiniq, sunatuinnait akituluartualuuninginnut inuugutiit ikajurutiksaliuriaqaniq, iqqanaijaaksaqariaqaniq, amma piunirsamik maligaqariaqaniq iqqartuivikkuuriaqaqpattunut. tamakkua akaungiliutaujut inuusikkut amma kiinaujaliurasuarutiksaqanginnikkut aturtauggummata nanituinnaq nunaqaqqaaqsimajut nunalinginni. tamakkua akaungiliutaujut pijjutigillugit, nunatsiavummi ullumi aaqqiksuinasuarput suli aktuisimalirninginnik pinailutait. nunatsiavummi imiulummik amma asinginnik aturniq akaungiliutimmarialuuvuq inuusirnut. immikkuurtunik timiujunik aaqqiksilaursimajut nutaamik gavamataasaartillugit, amma katimajingit piviksaqaqtitaulaurtut katimaqatautitaullutik tamanna pijjutigilugu nillirunnaqullugit. andersen uqalaurtuq imaak, "aanganartunut tikitauvalliammata nunaliqutivut amma imialugiallalirmata. tamanna akaungiliurutaukkannirtuq asinginnut, suurlu suqusirnik kamatsianginnikkut, amma aanniartiriqattautivanningigut aippariit. unurnirsaulirtut qimaaviit (arnanut surusirnullu). amma qaujimajugut 90%,luat pinirlunniit nunattinni pijjutaulluni imialuk amma aanganartut." andersen uqakkannilaurtuq imaak aulatsinirsaulirpataguuq namminiq gavamaqalirnikkut, niriuttut asinngurpalliagajarninginnik. "nunatsiavukkut aulatsigunnarsijut qanuilluartumik niuviaksaqarunnalirmangaata imialummik amma qanuq akuniutigijuq matuingajuksaummangaata imialuvviujunnartut. aturpalliagunnarsilaalirtugut kamatsiarutaujunnartunik. pinasuaqpaliaqatiqarunnarsijugut asinginnik timiujunik, suurlu paliisikkunnik ikajuqpalliagunnarsinialiratta nuitajukkut." allaat, nunatsiavummi maligaliurvimmi takuksautitsisimaliriittut maligarmik imialugiaqangillarinnirmut aturtumik katimaninginni. asingittauq nutaat saqqippalliajutigut aturtauvalliajut, suurlu qaujisariaqaniq qanuq inuugusiqamangaata sinaanganirmiut nunaliujut, amma akturtauniqaqsimammangaata akaungittukkut kiinaujaliutsiangittut, suurlu inutuqait, anaanaujut/ataataujut inutuullutik qiturngalijartut amma asinginnik. aantursan uqariakkannilaurtuq imaak, "qimirrugiaqaratta arsururninginnik inutuqait niqitigut amma akituluarninginnut ursualuit. nipiqaratik asururpammata amma akaugingitaminik nillianiujangittut. akitturpalliatuinnarmat nunaqariaq nunatsiavummi." kiinaujaliurpallialirtillugit ajjigiingittunit piliriangujunit, suurlu ujaranniarvimmi vuisis paumi, voisey bay project, kiinaujait nuktirtaujunnarsilangammata ikajurutiksaulutik timiujunut suurlu makkuttunut, amma kiinaujaliuluangittunut. kiinaujalianguvalliajut aturtaujunnarmata ikajurutaulutik kajungiqsuigiaq inuit iliqqusinganik amma ilinniartit sinikkut inuit iliqqusianik aturlutik amma inuttitut ilisainikkut. lapatuami inunginnut piunirsamik sivuniksanga niriunnarpuq amma nutaaq namminiq gavamataarninga niriugutauvuq piunirsanik saqqitirigiaq. angajuqqaamut kinguvviutikainnarsimajuq amma sivullirpaatsiami ministaulluni tuuni aantursan uqalaurtuq imanna. "ullumili, piliriaksanik kajusititsigiatuaratta amma piliriaqasituarutta ikajuqutiksanik, titiraqsimaqattarajartut amma saqqitautitauvallutik nunatsiavut gavamanganut, titiraqtausimangillutilli aatuvuamiutamut. tamanna aulatsigunnarsigutigigalaattavut qanuiliurumammangaatta sivuniksattinni inuujugut. tamakkua asijjirpalliatuinnariaqaqtut kajusivalliatikkajarattigu asijjirtauqujavut malillugit ikajurniqarajartillugilli uvattinnulimaaq amma ajaursigutausimangillutik asittinnut aturtitsinasuariaq aturumangitattinnik." lapatuamiunut inunnut tukiqaqtitauvuq, nunatsiavut nunatsiavammariakluk, piujualuk nuna.

alootook ipellie nillirajuittuulaurpuq. ujjirnatsautigilaurmat uqausirijariaqangitturluunniit. kisiani, aarlutuk isumagijaminik saqqititsigunnalaurivuq asinginnik uqausiit atursuni (aqqutiqaqsuni). titirarusimigut isumagijaminik, unikkaaliarusimigut, amma naittukkut uqausiliangitigut, saqqitirijunnartummariulaurtuq isumagijaminik. titiraujarnikut, ajjiliurijiunikkut, amma asingitigut allanguarnikut, ami sunik aktuisimajuq. surusiulluni, kakkalaangutsuni, alootook piruqsalauqpuq ilamini nunakkut, iglumiutaullutik, ingirravatsutillu qimuksikkut amma annaumavalaurtut uumajursiurnikkut nunamit imarmillu. makkuttuku luu til lugu suli qimaigiaqalaursimagaluarsuni iliqqusituqaminik atutatu qa mi nik ilinniariaqalirami, alootook iqqaumatsialaurtuq inuit annaumagutiqammarianik nunamik amma uumajunginnik. alootook aaqqiksuijigijaulluni ullumi inuit, kunnut, inuit tapirisat kanatami uqalimaagaliarivattanginnut arraagu sitamavitsugu taimanganit 1970nit, taannatuulluni saqqititsirivalaurtuq uqalimaagaksamik aaqqiksursugu imminik. unikkaaliurpalaurtuq, inuttituulirtirivatsuni/qallunaatitullu, ajjinguaqaqtitsivatsuni, amma titiraujarpatsuni amma parnallugit qanuilinganiarningit uqalimaagatsat. amisualunnik unikkausiuliursimajuq, naittunillu titiqaqsimalluni, amma titiraujaqtaminik atursuni ajjingualini makpigangitigut. titiraqpalauqtuq aaqqiksuijiqsiutinik, titiraujaqpatsunilu kiggarturtiunirmuangajunik, amma amisualunnik apiqsuqattarsimajuq titirautauniartunik. taimanngat nuqqarujjilaursimatillugu pinasuagarminik allatiunirmut uqaulimaagatsanik ajjigillarilaursimagunnairtangit atuagaksait. unikkaatsiarunnarnirpaulaurtuq titiraujarnirmitigut. immikkut ajjiungittumittauq titirausiqalaurmat, piusiqalaurmat. qaujima ji gi ja ngit ilitaqsitsautigijunnalaurtut pinasuaqtavininginnik takutuinnaqsugit. hannalanginnittunik, amisummarialunnik titiraujaqsimalauqtuq inuusirmini. amisualunnik pinasuarsimajaminik niurrutiqaqsimajuq kisianituq amisualunnik tuniuqqaisimagilluni ilannarijaminut amma ilaminut arraagugasanni. amma titiraujarusinga aktuiniqalaurtuq nutaangunirsatigut inuit titirausingigut. titiraujarpalaurtangit aivinguat mumirtut, titsinanguartullu nanunnguat, amma natsinnguat amisunut ijjuartausimajut sanannguartinut. alootook nallinniqalaurpuq surusirnut inunnut. ajjiliaritsiarsi manirpaarivalaurtangit suqusikuluit amma titiraujarummarillunigit. surusikuluit ajjiliaviningit qungattut aksualuk ikpinnaqaqpalaurtut. inuit nunangannuarunnarsituarami, amisualunnut surusirnut utaqqijau valaurtuq ajjiliurtaungumajunut. suurlu taimaatsainnartauq titiraujaqtiuqatimitut, aarlutuq inuusingata ilangani "arsururnaqtukkuulaurivuq". taitsumani arsururnartuk kuursuni, titiraujartangit kappianarsijuujaalaursimajut amma kamanammaritsutik sunannguanguningit. tamanna pijjutiqalaurtuq imialuluarnirmik. tamanna anigursimalirsuniuk nalunarunnailaurmijuq titiraujartangitigut tuqulaurtinnagu suli. makkuttukuluulluni surusiulaurtuq pirulaursimajuq, alootook kanatami qaujimajauqatauniqpaulilaurtuq titiraujakkaunianut. amisualuit qaujimajigijangit pisitiunianut nakituinnaartut silarjuamit. taimaimmat taanna anguti nillirajuittuulaurtuugaluaq, kisiani angijummarialummik kinguvaaqaqtuq. alootook tarninga arsarnirnut aulaqataulirpuq, mumiqataulluni. guutimiilirsuni qilammi, suli uvattinnik qungattuq.

ilinniarniq sivulliutijausimangimmat amisunut makkuttunut inunnut. nunavummi, makkunnirsait amma angajuksiit ilinniarunnarput qallunaatut (uqausiringitaminik), amma ilisartaullutik inuungittunut (akuniungittuq inuit nunanginni miknirsaniippattunut), amma malitsutik ilisaigutinik naammangiluartunik silarjuami inunnut. tamakkua anganartunik amma imialummik atuluarniq, ilagiit aannirtiriqattautivanningit, imminiirpanniq, iqqanaijaaksaqanginniq, makkuluartut niviarsiat najjilirpanningit amma quviasunginniq ilinniarvinni isuilutauvut ukiurtartumi nunaliujunut. 75,pursinluangit ilinniariarpattut kintukaatamut isulisigunnarpangittut kuriit 12,mut, amma nuqqainnaujartut ilinniatuinnarsutik suli, ililauratik annaumagasuanirmik inuttitut uvvaluunniit qallunaanirmiutut kanatami. taimaimmat, arraaguulirtuni, amisut ukiurtartumi ilisaijiit ajjigiingittunik ilisaigusirnik aturasuaqattarsimajut, kisiani ikajursijaunatik gava makkunnut, ilinniarviit atuutiqarnirsauqullugit makkuttunut. unikkaarniarpunga atausirmik uukturautigisimajumik, aturtaujunnalaurtuq 1986-2003 arraaguni iqalunni, inugianniqaqtumi 6000,nik, 20,ngujut paliisiit, amma 1300 ungataanut pirajattunik tusartitauvattut arraagutamaat. pigiarsutik 1980,nginnit, inuit surusiit arsururutiqaqsimalirtut ilinniarsutik iqalunni amma nuqqainnarsimajut ilinniartaminik. taakkua iqqaumalugit, asinginnik ilinniarutiksanik aaqqiksijuqalaursimajuq inuksuup ilinniarvigjuangani 1980,nginni ikajurutaunasuartunik makkuttunut arsururtunut ilinniarsutik, amma suraisimajunut maligarnik, amma qaujimanaqquujijut nuqqatuinnalanganingit uvvaluunniit ikajurtaukkanniriaqatuinnartunut, ilinniartillugit. taakkua ikajurutiksait taijaujut the terry fox program, saqqitausimajut ikajurutaunasuarsutik makkuttunik ullapattunik pinasuammarigunnartunik, arsururutiqaraluarutik immikkut. arraaguni avatikasanni (20) ilinniarvituinnarmi ilisaigutinik aturasuarsimajut akaunaarnirsanik, ilisarnikkut uukturallattaarnikkut, qallunaatitut inuttitullu atursutik tallimanik ilisaigusiksanik ukuninga: kuriit 9,mik ilinniarniq, uukturallartaarnikkut ilinniarniq, nunamiqattarnikkut pigiursarniq, nunalinni ikajurniq, amma immikkut upigilirpallianirmut ilinniarniq. sunalimaanik uukturaqsimajut surusirnik ilinniariaqujinirmut, tunnganartitsillutik ilisarvinik ullaarumitarunnarsutik ilinniarvimmi, pinnguarutinik pinnguarutinik and table-tiqisasaniu), iksivautakutaa qaqtitaullutik, tusarnijaarutinillu, namminirlu uqalimaagaksaqatitaullutik, piruqsianik, amma uumajuarunik. ilinniarvilimaatsiaq qanuittutuinnarnut, tamarmik ikajurasuaqattarsimajut ilinniartut 'nuqqariarusinginni' suurlu nunamut aullakainnarnikkut uvvaluunniit takuminartigiarsugit tunnganartillugit ilinniarviit pularaqpattunut. suurlu, imaak, ingasuni pinasuarusirni maligalirinirmik ilinniarniulauqtuq nuqqariarusilaursimajuq uukturartillugit ilinniartut, surusiit amma maligalirijiit aliisikkullu ilautillugit, kamagijaullutik nunavut iqqartuijianut. ilinniartuqutiqarunnaniq 90%luani niriunnatsialaurpuq kajusiqullugu, aaqqiksugiallagiaqaraluarsugit titiraqsimajut ilisaigutiit. ilinniar niqaggusimalaurtu .5 amma 5 akunninginni kuriingit iliniarialirsutik, kisiani ununginnirsaullutik ilinniartut 15,nit, ilinniarviup aulatauningi- tigut qatsinik inuqariaqaninga tatatillugit amma ikajurtaukkannirsutik titirariursarnikkut qalimaariursarnikkullu ullutamaat iqqanaijartinut ikajurtaullutik, kuriit 9,nik pijariirunnaqattarsimajut. qaujimaliramik ilinniartut nuqqatuinnarajarninginnik arraagu anigursimalirtillugu ilinniarutiqaqtitauliramik alpurtami ilisautinik kuriit 10,mut, marruunnik aaqqiksigialaurtut ilagiutijunik ilisarutaullutik; pilimmaksarnikkut ilinnianiq amma inuit nunami pigiursarnikkut ilinniarninga. pilimmarsarnikkut ilinniarniq makkuttunut ilinniarunnautaulaurtuq pigiursallattaarnikkut iqqanariursartitaunikkut, ilinniarsutillu kiinaujalirigiaq, maligarnik, qaritaujalirinirmik, angutaunirmut/ arnaunirmut, aippariitsiarnirmut amma nirsiurnirmut ukiurtartumiutut. ilinniartut pinasuarusitamaat sanaugariursartitauqattalaurmijut (piusautiliursutik qaqiqquanik tuttuup najjuvininginnit), sanautiliuriuqsariaq- illuliuriaq (qamutiliuriaq amma usikatautiksanik irsiviliuriaq) uvvaluunniit mirsuriursarsutik (satsirajanik, ikirnguatsanik amma tupiksajanik mirsursutik). tamakkua ilinniartaujumaggulaurtut surusiit kiinaujaliuqattalaurmata sanajarminut amma pigiursautigillugit ilinniar nikkut, kiinaujaliurutigillugit ilinniarunnaituaramik. inuit nunanginnut aullartitaunikkut ilinniarniq, kajusititauqattalaurpuq inuttitut ilinniartitaullutik inunnut, illuliuqattalaurtut, marruunnillu naalautinik atursutik, ilinniarsutillu aturiaq supuujuunik, annaumagiursarsutillu nunami, qukiutinillu attarnangittumiigialinnik ilinniartitaullutik, nunangualirillutik, iqalliartitaullutik amma uumajursiursutik aakturtitaullutillu pigiursarnikkut. arraagutamaat ukiukkut pingasunit tisamanut tisamanut ulluni qamutaujakkut ingirralaurtut kimmirurmut, inukittumut nunalinnut qulini ikarrani qikirtaaluup akianiittumut. nunalinni ikajurtuksat aaqqiktaulaursimajut ikajurutauniartillugit ilisaigiaq surusirnik silarjuamiutalimaanut ilauninginnik, ataqatau ninginnik. pularaqattalaurtut, ikajurpatsutik amma tusarnijaartitsivatsutik inutuqanik (amma quviasugviksiutimik quviasuktitsilaurtut katititsugit) amma ullaattamaat kingullirpaani tisamani pinasuarusirmi ilinniarii laalirsutik ikajuriarpalaurtut nunalinnik ilinniarnikkut suurlu qiju li ri nik kut amma amiarillutik. sivullirpaami amiarillutik amiangitiqatautilaursutik amma annungaangit amiangitilaurtillugit, aqqiksuigiallalaurtut silami pinnguarvinnik amma anaulligarvinnik, avaluliursutillu nunami, suliriviksaliursutik amma marlukuqautinik amiarilaurtut nunaminik takuminartitsigiarniminut upigusugutigilluniuk pijariiramik. tusagaksaliurtiit ilaannikkut aturtauqattalaurtut nunaliit tusaumaqullugit qanuiliurpallianinginnik ilinniartut amma makkuttut ilitarijauqullugit. ilinniartit kappiasaartaunginnaujaqquujillutik ilisaijinut ilinniaria qattaqujaumut, pitsiaqattaqujaunginnarsutillu asiminut amma pijariiqsiqujaunginnaraluarsutik ilinniartanginni, ikajursijautsialaurput ilitarsijauniqatsiarsutik qanutuinnaq. ilinniarvinni allaviksatigut nalunalaungittut pivalliasimalirningit ajjigiingittunik ilinniarnikkut; taqqitamaat angirrautititauvatsutik nalunaikkutanik kajusitsiarninginnut; amma ilinniar nar niq nuqqarialirtillugu ilinniargu quviasuqatigiittillugit anaanaujut/ataataujut amma qiturngangit takujunnartut qanuq kajusisimatigilirninginnik amma, ilinniaqatilimaangita saangani ilitarijauqqalaurtuq taijaujumik duke of edinburgh awards tuniuqqartaujunik nunalinni maligaliurtinganut ilitarsijaugutitaanginnik. ilinniartut attarijauqattarsimajut alianai! kisiani atangirlutik pigganangittuapiusimangimmijut. ilaakkut kiinaujar taqalaungimmat tamamunga taimaimmat arraagutamaat kiinaujanik nuatsigiaqaqattalaurtut $25,000,nik nunalinni. nunamut aullakatanniq parnaillugu akitulaurpuq. nunaliit amma ukiurtartumi katujjiqatigiingujut taimanngat arraagutamaat ikajuqattarsimaniagut ilinniartut arraagugasanni pigiursarnikkut ilinniarunnaqattalaurput, silarjuami inuuvigijattinni tukisivallirutigilluniuk. taimanna ilinniarnikkut piviksaqaqtitaulaurninga ukiurtartumi makkuttut pigiursarnikkut ilinniartitaullutik akaujummariulaurmat tamainnik inuttitut amma qallunaatitut piqqusirnik tukisigiartitaugutigilaurmauk, tamainnik tukisiaqulugit inuuviginiarluniuk piujunik inuusirmut niruarutigijariaqamajjuk silarjuaq sukkajualummik asijjirpallialirtillugu ullumi. taakkua ikajurutausimajut taijaujut terry fox program atuinnaugunnairmimmata, iliviujunnartillugu tallimanik (5) pilimmaksarnikkut ilisartunut ukuninga: 1. takuminartunik, pigiursautigijaugunnartunik uukturarnikkut, amma iliqqusinganut akaunaartunik nunavulimaami ilisautiqariaqaqput, amma atuinnaujunik ilisaigutiksaqatsiarluni, piluartumik makkunnirsanut, ikajurtummariugajarmat nuqqainnanginnirsaunikkut ilisariaq. 2. ajjigiingittunik kiinaujartaartitaulutik aturajartunik kinnguumajammarialunnut ilinniarutiksanuk pigiursarnikkut nunami, inuugasuaniqut, sanagiursarnikkut amma titirariursarnikkut uqalimaagiursarnikkullu ullutamaaq ilinnianartillugu (immaqaa ujaranniartinit amma inuit katujjiqatigiinginni ikajurtaulutik). 3. qallunaat nunanganit ilisaijiit parnarsiarsimanirsauqattalangavut sivuniani tukisigiaqqaartitaukata amma nunalinnut ilaugasuaqattarnirsaukpata qanulimaaq. 4. sulillarittukkut amma akuttujuutialuungittukkut uqaqatigijauvallutik ilisaijiit ilinniarnilirinirmut angajuqqaangujuutinut tusaumatitaunirsauqattarajarmata sunanik kinnguumatsillarinninginnik mikinirsani, tikiggarnanginnirsani nunalinni ilisarnikkut. 5. unuriaqaningit ilisartut naammanaangippata, immikkuurtunik makkuttunut ikajurutiksaqaqpalluni ilinnianginnaqullugit amma ilinniakkanniqullugit piunirsanik niruarunnariaq inuusirminut aturniartaminik. amisualuummata uukturautitsiavait ilisaigutitsiavait nunavummi. taakkua taakkua fox program uukturautitsiavauvuq. kisiani apiqqutiksaqaqpuq isumaksarsiurutiksamik ilinniarnilirinirmut sannginiqaqtitaujut tamakkunangat kajusitsiarsimajunit iligutiqamangaata amma ajjigijaungittunik ilisaigusiksanik, tamakkua nunavummi surusiit sapiliuqqatuinnaqunagit ilinniariaq aturlutik ilisaigusituqanik. nick newbery ilisaijiusimajuq makkunnirsanut arraagugasanni nunavut nunalinginni, 1976-2005,ni amma kajusititsilaurtut taaksuminga the terry fox program,nik iqalunni. amisunik ilisaijinut ikajuqutiksanik titiraqsimajuq, atuinnaujunik nunavut ilisarvinginni.

ilinniartut sikukkut ingirranirilaurtanga pimmariunir pauqataulaurpuq ukiurtartumi makkuttunut. umiarjuakkuurnirilaurtanga, 2007,mi amisunut ilauviulaurmat kuujjuaraalummit, maanituupa, iqalunnillu, nunavummit. makkuttut 70,ngujut ilaulaurtut, amma 30 qaujisartimmariit, nanurnillu qaujimajimmariitt, ilisaijiillu, titiraujartiit/sanannguartiit amma avatilirijimmariit. taanna umiartulaurniq piviksatsiavaulaurtuq makkuttunut ilinniariaq silarjuap ukiurtartuata amma ullumiulirtuq silarjuap miksaanut, asijjirpalliatillugu, amma ullumi sivuniksamilu arsururutiksait pituinnaulaangittut miksaanut. vanessa ruptash, inuk maktuttuq inujjuamiuq, nunavimmi unikkaarsimavuq atulaurtaminik amma isumagijaminik 2007,mi makkuttut ingirraqataulaurniata umiarjuakkut miksaanut. ingirrataunirilaurtara aksualuk alianalaurpuq, quvianalaurpuq. ukiurtartuup nalunaikkutanganut (arctic circle) tikigunnarsiratalaurtunga umiarjuakut. katisilaursungalu nutaanik ilannaarilirtannik nakituinnaq silarjuamiunik. ilinniariallalaursunga avatiup miksaanut. takulaur su ngalu amisuni uumajunik. amisunillu iqqaumajaqalangalirtunga puigulaursimalangagunnaitannik. taanna makkutut umiarjuakut ukiurtartuup qutsinirpaanganualaurtut tikilaurtut aatuvuamut, amma katitsutik silattursarvianut karultanmi karultanmi. ilisartut ilauqataulaurtut kanatamit, amialikat nunanganit, jumanimit, rasiamit, junaitat kingtammit, intiamit, amma sainamit. pigiaqqaarutiqalaurpuq takujarturtitaulluta katimavigjuarvianik amma kinguniagut upattitaulaurtugut quviasuqatigiittunut maturisinikkut silarjuami ukiurtartumut arraagugijaulangajumik, international polar year (ipy). sivullirpaami ullaakkut, makilaursimajugut 6,mi ullaakkut amma parnalirsuta mittarvimmuarniarnittinnut pasikkut. taakkutuulluta qangatajuumilaujugatta, vurs iuqunnut aqugunnartitaulaurtugut pasimik upattattinnut amma namminiq utirunnaqsuta! ikarrat pingasut anigurtillugit qangatasuulaursuta, mitainnalaursimajugut kujjuaraalummut, maanituupamut. nunanga ikarrani pularalaurtavut, amma ikigiartulirilluta umiarjuatinnut polar ambassador,mut amma ingirralilaurtugut kuujjuaraaluup kuungagut usikatautitigut. amisualunnik qilalugaqalaurtuq tauvani! ilinniartitaulluta uqalimaviuqattalaurpugut sunalimaatsiat! uqausiqaqattalaurtut nunalirinirmik, sivuliurtiunirmik, amma piqqusiusimajunik ukiurtartumi, amma nunamit/imarmit qinirpannirmik kiinaujaliurutiksanik, imarmiutanik uumajulirinirmik - natsinik aivirnik, timmianillu, sikumik amma sirminik, tariurjualirinirmik, amma avatilirinirmik atulirtattinnik ullumi. ilinniartitautilluta natsiit amma aiviit miksaanut, qaniksartummariulaurpugut orcas! aksualuk tamanna kamanalaurtuq! tamakkua orcas saniqqukatalaurtut! tamatta quviasummarilaurtugut tautugiangit amma ajjiliursugit. taakkua orcas taqalaurmata uvattinnik qimailaurtut asiullutillu. ilaulaurmijugut katimajunut katimajunut amma ilinnialaurtugut titirariaq pullaujatigut. titirariiratta, pullaujaup iluanut matulaurtavut, amma utaqqituinnarniartugut nanijaugumaarninginnik kinatuinnarmut, qaujigajarattigu. qaupparurmat ullaakkut tikilaurtugut qikirtamut walrus island, nalugarijaujumut aivigajarsuanut. amisummarialuulaurtut tausanginni aivigasaaluit. nallangaujartut, siqinirmik aliattut, piararminik kamajut, puijjukatatsutik amma paavattut. qikirtaup ilangani aivirnik tatatsialaursimajuq. allaak nanurtaqalaurtuq nurralijartumik nirijunik aivivinirmik. tikilaursimammijugut diggs island,mut arctic murres,lirjuam marialummut. usikattautikkuursuta timmianik qunngiariartulaurtugut akinnaalunginni qaqqait. milianginniimmata timmiagasaaluit, ilangit timmikatatuinnartut amma ilangit mitsimajut akinnaalunni. aksualuk quvianalaurtuq, alianalaurtuq takugiangit. sivullirpaaq nunaliujut tikilaurtavut kimmirut. taikani uqalimagunnalaurtugut inutuqanut. uqautijaulaurtugut makkuttuutillugilliguuq ajjigilaungimmauk. ullumili ukiukinnirsaulirmat, akuniunirsaq auvauvatsuni, sikulu ausarainnirsaulirmat natsisiurnanginnirsaulirtuq, amma natsiqanginnirsaulirmat, qaujimanarunnairsunilu silaup qanuinniri niartanganik, amma asingit suli. inutuqaq uqalaurtuq sunalimaaguuq asij jilirmata, inuusivut, inuit amma iliqqusivut; tamarmik sungiunnaratik taisumanitut. inuusirilirtavut ajjiginiujarunnairtanga. nanisigiaqaratta aaqqigiarutiksanik silaup asijjirpallianianut. kinguniagut pannirtuumua lilaurmijugut. nuna li ngani takujarturtitaulaurtugut amma nirititaulluta inuit niqitsiavaalunginnik mamartualunnik. taikani aviktulaurtugut, ilangit isujugiartursutik aujuittuq mirnguirsirvianut arctic circle,mut, amma ilangit pisujutuinnalaurtut qaqqani. qaqqait aksualuk piulaurtut, kajjaarnalaurtut. sirmi qaulaur tuq akuninitarjuaraalunnik, kisiani nungalirtut! taima quvianarnirpaarilaurtanga ingirranitta tikikkatta qikirtanut, kekerten island, arvinniarviuvatviniq 1800,ni arraagunginni. sikatsiit amma amialikamiut umiarjuakkut arviniarpalaurnirmata tallurutiup tariungani, allaak nunguutsikasatsutik. taanna kekerten island ullumi ukiurtartumut mirnguiqsiviulirtuq, territorial historic park. ullumi 500-900 arviqaqtuq tappanna. taanna ingirranirilaurtavut alianarnipaulaurtuq, quvianarnirpaulaurtuq ingirrasimanilimaannit. nutaanik ilannaliulaurtunga, nutaanik iqqaumanialirsunga, umiarjuamiisimalirsunga, amma puijjusimallunga ukiurtartuup nalunaikkutangani, arctic circle, ilisalaursungalu avatiup miksaanut, amma piluartumik ilikkannilaurtunga qanuq avati akturtauvalliammangaat ukiurtartumi. silaup asijirpallianinga aktuimmaq inuusirnik nanilimaaq inunginnik, piluartumik inunnik. silarjuavut asijjiralliammat sukkajummarialummik. uumajuit nungunniujatugijaulirtut pijjutigillungu silaup sukkajualummik asijjirpallianinga, angummatiumajaugunnaillijuq asijjirpallianinga sukkajumik silaup. ilinniartut umiarjuakkut ilinniartummariulaurput atulaurtamigut inuusikkut. aksualuk ilinnartuq tamanna atullattaarlugu. pijjutiqatuq silaup asijjirpallianianik amma qanuq aktuiniqamangaat silarjuattinnut. takuvalliallattaarsuni ilinnarmat, ilisaijiqatsiasutalu, amma takullattaarnikkut silaup asijjirpallianianik. sila asijjirpalliallattaalirmat ullumi amma!

ilagijauvuq suunguniqpaangusimajuni inuit piusituqanginni manna piulianginnasiaqsimaniq iliqqusituqarnik kinauniqarusirnilu unikkaatigut unikkaatuatigullu. taitsumanigiatuinnaq angajuqqaavut inuuruutaritillugit tamarmikasaatsiaq inuit inummaringit (innangit) pijunnasiaqtualuusimavut unikkaarunnanirmik niaqurmiutainnaarunnasimatsutik amisuumut tapanannguangittunik pijuqalauqsimaguti/nirnik unikkaatuanillu aulajijainnasiarigunnasugit taimungaqtarunnasugillu. manna unikkaarunnaniq pillarialugijausimajuq inuit inutuinnaugusinginni piuliaqaruusimavuq uqautaugajusuumi "taimannganiqjuaninitarnik pisimajunik' nalautsijumik nalulitjaisimagunnarutautsuni pijuqarutausimallarituvinirnik pimmariqutausimajunik inuit inuuqatigiigusigitsugit iliqqusituqanginni. tapaiqsimanaqtuuvuq inuup aulajigatsanik puigutjaisimagunnanituinnanga tunuvaisimaviugunnasuugunnimat tamakkuninga unikkaasaqutinginnik. asiattauq piusiusimajuq inuit illutamaaqsiutinginni inuusinginni mannauvuq "ullutamaat unikkaatuutiqattaniq". ilagiit katigiatsiaqattasimammata ulluup isuani unikkaatuutinnasiuq/gitsugu pijuqarutauqqaujunik sujuvinirnilu ullumi atuqqaujumik. tamanna uiguqaggajuqattasimajuq unikkaatausimaginnasiarninginnik unikkaatuat unikkaatuinnailu inutuqauniqsanginnut ilajaariit. tavivani unikkaataugajaqtutaga kaujjajuk sukkujiarijaviniq iliaqjuk nulalauqtuviniq angilijualuutsuni akiniaqtualuuliqsunilu pitsiatiginngitavinirminik. "iliaqjunik pitsiangittaqaqpanianngitusi", lajumik tukilik pitsiapagiaqarnimik unikkaatauvatsimajuq tavivuuna. taimattaurinna atungaq aqvitalauqtuviniq silaqjuaq kaivallasugu ilaqaqsuni arnaminik, innaviqaqpasutik inunnik ajjigiinngitupaalunnik, atunik unikkausiqtalinnik tauttuqarnimitigut iliqqusiqarnimitigullu pitjusiqaurutiminik. paningagguq piarautillugu qimalauqtaviningat nunaqjuamik kaivallaigiaqtusitsutik ningiuraaluulilauqtuviniq atungakkuuk utirutinginni. kisianiguuq atungarlu arnangalu inutuqaruliumilaurningittuuk ingirranirmini. taimaittuitaga unikkausiit tusaattuatitsigutauqattasimajuvut surusirnut tusaagiursatunut sinnasautigijauvatsutillu namminittauq unikkaarunnatutsamaanngupalliajunut kinguvaanngupalliajuit sivullirisimajamita qaujimasimajanginnik uumakkaigunnasilutik tiguuqqasiatillugit tamakkuninga. tamakkua taima piusiutillugit anninaqtuqutigasaalungit inuit iliqqusirmitigut qaujimajaqarusingitta piuliagugunnasimavut uvannganimmarialuk sivullivinirnit pijumik. tamatumalu kinguningani inunnik piusiqsiurijiit inuusirijaujunillu qaujisaqtiit katiqsuigunnasivut nipiliurigutiqaqsutillu tamakkuninga ullumisiutiit piqutiit atuqsungit, piuliarijaugunnasitimmisugit avungalimaaq pijuqalauqsimajulirinirmut nuitaqatauvannialiqtilugit kingujaaguvanniatunullu takugatsauvanniatillugit. tavivani isumanaqtuq knud rasmussen danish-gullamilu kalaallit nunangannimiutsajaviniq qaujimajaagummarittuq qaujimajaagutitsimaritsunilu silaqjualimaami katiqsuarijausimaninginnik takutsaruqtitausimagutinginnilu inuit iliqqusiqarusingita. inuilli iliqqusingit sunauvva iniqaqtusamaangulaurnimimmata allasimajuni uqausirnipallutik asi nginnilu piuliaqarusiugunnatunik isumanagalaannijangittunik taitsumaniutillugu. qallunaat tapaiqsimatsialiumijaasuuguvut nalautsisimatsiaqunnaninginnik inuit unikkausingita utullutulauqtuviniutsutik ijuqarutausimajuvinirnik. kinguvaariinit kinguvaariinut uqausiinnakut aittutuutausimajuit nalautsisiaqtunik unikkausiqarutausimammata inuit qanuiqatiqarnirilauqtavininginnik qallunaamik martin frobisher-mik 1575-78 arraagunginni, ammalu qallunaagumimjuup henry hudson-up angutiqutivininginnik angajuqqaaminik ipirainna-inikuuliqsutik inuttigut aqqusaalauqtuvinirnik 1611 inuit unikkausinginnik, kisiani ijuqarutiviniit qanuiluurutiviniillu qaujimajausimatsiatut suliniqsijaugumaaqsutik sunauvva arraaguit 100-niigialiqtitaajut naasimaliraluaqtilugit kasuqatiqatsiasutik allasimajunik qallunaat taikkunaniiqataulauqtuviniit unikkausiliarijaviningit nalauqatiqaqtilugit inuit unikkausirisimajanginnik. inuit piusituqangit uqausirni unikkausirnik tunngaviqaqsimammata ullasimajuniunngituq, inuit aqqusaarigiaqaqsimajut piusirilauqsimanningittaminut saniqvajuumigiaqarnimik nanisingiaqaqtuujaaliqsutik "inigijunnasiaqtanginnik isurrigilugit" allasimajunut iliuqqataugiaqarningitigut unikkausingitta. taitsumanigiaq allasimajuliurniq pijaksajarijaujaaqattasimajuq "asitta" kisiani suurlu kamagigialigijaaqtanganiuk, pinasuagatuarijaunngusutsimagalaaganilu inunnut. akunialunngurataqsungu inuit pilauqsimaniaqtuujaaqsimanngilat niriugijauniqaqsimajuujaaratillu allasimajunik unikkaaliuqtiusarajarmangaata. ilaali qallunaat piusingitigut unikkaaliuqtiusutik, uqatsiasimajuliuqtiusutik allasimajuliuqtimariutsutillu piusilituqammarialuummata arragugasanni 100-gialiqqitaani. suurluikua itjuataulauqsimaniannguangittut inunnut. 1950-it naavallianingit killigitsugit tinuit qaujimanaqsisimavut allasimajunik unikkausiliuqsigialuugamittauq taimannganit pitaqatpagiaqsimaliqtilugit qimirruagait atuagagalaillugu nanilimaaq ukiurtartumi tagaugunnapatsutik. taimaigaluaqtilugulu, inuit allaniagaliaviningit nuitallurilluagalaaratanngilat nanituinnaq tagauvigijausuuni niuviatsaqaqviugunnatunilu allaniagalirivimmarinnik. amisugalaagulirmijuugaluat inuit aqqusiuqtutituuqsimaliqtut allaniagaliuqtiuqataugunnasitsutik atuaratsamarinnik nuitsivattunik ilagijaugunnaliqsutik, kisiani ikiluaqtumarialuit suli taimaak piqautaugunnasisimajut. inuit unikkaaliuqtiit nallingit pijaqaqtutaqariaqanginnaput "sivullipaulutik taimaigiaqataujuqtaqarlutik" avungainnaq niuviarijaujummariliuqataunirmik ammaluunniit saala qaqataujuqtaqarlutik atuagaliuqtimariit piliusiaqtaarisuunginnik piugijaujunik pitsiasimajunillu unikkaaliurunnanirmuulingajunik. arraaguni aniguqsimaliqtuni naammaviqaqattasimavunga amisugalaammarinnik inunnik pillarigasuarutiqaqtunik unikkaaliurnimik allasimajunik. taakkunani ilagijausimajuq ilannaarijara ilinniarija qatigisimajara "qallunaaqjut" nunanganni, ullutamaat allasimajunuuqqainginnapattuviniiq unikkausiliarivalliajaminik arraaguit amisut naatsungit. taikkuninga allapalliasimajaminik parnailiqsuni allaniagammarinngunitsanginnut pivallianialiqsuni sukkuaqijuviniuliqtuq asiujitsuni allasimajuliarisimajalimaaminik. qanukiaq asiujijanginnik asiujijuujaaqatautsunga pigiammarigumalaqisimajunga allasimajuliuqpaliagutiqarumaliqsungattauq namminiq iqqaumajakkanik taikkunani arraaguni pijuqarutaulauqsimajunik allapalliagumaliqsunga. taimattauq arnamik inuusuttumit piuliaqsimajuqalauqsimajummijuq katitsimatsiatunik itjujunngusimajulak ataatatsiavinirmitaguuq ullutamaat allasimajuqutivininginnik, qaujimagumatsunilu qaujimammangaarma qanuq taikkua allaniaganngutitaugunnamangaata. qaujimagalaannginama kinakkut taimaittulirigiaqvisaummangaata qanurluunniillu naunik apiqsupalliangajariamik nalugama ikajurunnagalaalauqsimanngitara atuutiqaqviginngigiangalu ippigijaalugiliqsugu. taikkua inullariup allasimalauqsimajangit, inuttituinnaq allasimatsugit, asuguurlu anninalauqsimajuit ajurnangippat allaniagannguqunarajaqsutik. aqvitaqtiluta nunavimmiut nunalilimaanginnut taitsumani kal lau liqtuq, argutimut aatsiviulauqsimagivungut unikkaaliarisimajaminik inuktituinnaq aiua-titut allasimajunik. aaqqisursimatsiasutik aggutuqsimaningit saaptaliuqsimatsutik allasimaningillu vaasiliuqsimatsutik kisitsigutilinnik gutiup uqausinginnik ijjujuniittutitut atjiqarmigatittauq takuguminaqtualuulauqsimajut. allaniagallariutsutilli sunalimaagujaaqtunik iluli qalauqsimajut unikkausiqaqsutik inuusirmik sukatturatarmik unikkaatuatuinnanguqpaliajumik taitsumanitammariviniujaaliqsuni aulajijaungunnarami taimaak unikkaarijaugunnanginnaaraluaqsuni. aaqqisuria tsiataulutik allasimajunik inillatirigunnatunut allanguaqsimajunillu ajjinguanilluunniit iliuqqaiviulutillu pitsangurunnatummarialuujurina lauqsimajut qallunaaqjuat allaniagalirivigaluanginni pijumajaugajaqturinaqsutik allaat ilisautinnguinnariaqaqsutik inuit iliqqusinginnik ilinniatitsigutinngulutik. qanurli taimaalannatuqtaqaqpuq maannamut kinamilluunniit qinaajaqtuqagalaanngimat inuit najuqtalimaangit saviqsulugit taimaittunik unikkaaliarisimajunik takugumavigilugit. allasimajuliangusimajuit ullutamaat pijuqarutauqattatunik allapalliagutiviniit unikkaalianguvalliasimajuillu qikaqtiagutuinnatutsaumatataga quliquagalanni ujuniksiagutuinnasutik, qaujitsaruqtitaulauqsimaniajjagatik naunut taimaittunik inuit allaniagaliuqtiit sanajavininginnik atuagaliarijaulaqiigunnatunut. isuanngituugiallatuq unikkaaliurnimik unammisugunnasigajaqtuit pigianngilaqiqattamata tautunnguariarutiviniugaluat allaniagaliurunnatunut piruqsataugiaqvisaqaqattangimmata pivitsasiuqtaungimut. tamanna pimmarialuulirunnatuq pitsatalialuutillugu qikaujjautuinnatuq pigiarutaujutsalariujuq pinasuagatuarikainnalirlugu tamatuminga aulatjaatiritsiaqunnatunut takugiaqtaulaqiigunnatunullu piruqpalialaqititaugutigingunnatanginnik tamatumunga. tagali atuinnaujuqtaqatsiasuuguvuq ikajuqsigiaqtauvitsarigunnatanginnik kiinaujaqaqtitaugutigigunnatanginnilu inuit sanannguatiit, takuminaqtuliuqtiit, ajjingualiuqtiit, katajjatiit, qilaujjatiit, innginguaqtiit tusarnijaaqtitsijiit, amma maqaititsijiit iqalugasuaqtitjiit silaqqijaariaqtukaijiillu. qaujisimaliqtungali allaniagaliusuuguliqsunga pitaqalluagalaangininganik atuinnasiviugunnatunik ikajuqsijaungutigigunnatanginnik inuit unammigijaqaqtuit pijunnasiarniqaqsutillu allasimajunik unikkaaliurnimik katsungaisautigigunnatainginnik. inuit unikkaaliurtiit aulatjaatirigiaqtusauliqtuugaluat takkuuk naammatuinnanaariarmilungu tamatuma sunngiluarutauninga pillarigasuaqtunut qiviangajaujuumigunnasitigasuarlugu. qanuqtuurutjigu taugiqalirmat ilaak inuit unikkaaliuqtiit najuutilitsiarunnasiqullugit allasimajuliuqtimariit unikkaaliuqtimariillu pilirivigivattanginni.

ukiaksaarirataalaurtatinni anigurataartumi, saqqititsilaursimagama kanatalimaami inuit tapiriit kanatami angajuqqaangata ingirraqattanirigajartangani uqalimagiartuluni, taijautillugu "inuit amma kanataup ukiurtartunga: makippalliagunnarsivallianiq angirrami angirrami "inuit and the canadian arctic: sovereignty begins at home". ukiurtartumi isumaalugutaujut amisururpalliatuinnatillugit, silaup asijjirpallianinga amma amma namminiqariaqaniq ukiurtartumi silarjuamiunut ikpigijaugiallasimammat. tamanna ingirraqattarajarniq piviksatsiavaummat uqausiqariaq tamakkuninga isumaa lugutaujunik, amma saqqititsillataarniugajarmat katimallattaarnikkut amma inuit isumagijanginnik saqqititsigutauluni. taitsumani ingirrakatalaartunga tamainnut tisamanut inuit nunanginnut aviktursimajunut, amma kanataup aviktursimanilimaanginnut amma ukiurtartumut kanatami. tamanna niurrukatalaarniq 30 ungataanut parnaktausimajuq upagaksanut. suli parnagiallanniartut asinginnik upagaksanik turaaqngakka angajuqqaangulunga kanatami inuit tapiriikkunginnut pijariilaunginningani. amisualunnut tusartauniarmat, amma tusartauniqaluta nunalinni, nunaliit aviktursimaningitigullu tusagaksatigut amma apiqsurtauqattarajarnikkut. tamanna nunalinniakatalaaniq tusartitsiniummat inuit miksaanut asinginnik inuit kanatamiunik. tusartautitsinasualangavunga sulijunik inuit amma ukiurtartuup miksaanut pijjutigijavut sivulliujjauqasiutijauqullugit kanatami. ajjinguakku tigullu unikkaaqattaqajartugut, allasimajutigut, amma nunanguanik aturluta uqalimalirutta tikisiqujimut uqalimavigijattinik pijjutigijatta miksaanut. kinguniagut piviksaqaqattajarlutik apiqsurunnariaq amma qanutuinnaq uqarumagutik. uvannulli, tamanna akaunaarnirpaangimmat kanatamiut inuillu katiqatigiinnirsaugutigijunnarsigajarmauk tukisivalliaqattautinik kut, amma tukisinirsaululirlutik inuit isumaalugutigijangit qanuq kamagijaujuksaummangaata qanuqtuuqataunikkut. kanatami uqausiqainnaujasuugummata "ukiurtartumik namminiqaniraqsutik", "arctic nationnamminiqaniraqsutik", inuit nalunaiqsimallarittaungittukkut tigumiartituinnaujaartillugit ungumatsillutik ukiurtartumik. kanatamiut inugianningit katillugit unurninginnut 1,pursintuinnaujugut inugiannivut inuutsuta kanataup nunarjuangata nappangata ungaanualuk nunaqutiqaqsuta amma kanataup sigjaqutingita nappalluanginnik nunaqaqtugut. kanatami isumaksarsiurutiqariaqqaqput atuutiqatsiarnirsaujunnartunik maligartigut ungumagutaujunnartunik ukiurtartuup imarjuanganik, northwest passage,nik amma sigjanginnik killiliurtausimaninga tuktuujartuup tariungata malillugu. kanatamiulimaat, piqasiutillugit gavamakkunnut angajuqqaajuutit, isumajuksaugaluarmata ukiurtartuq ilagijaullaartillugu kanatamut. uqaqpunga imaak ukiurtartumi aulatsigunnarniq namminiqanikkut akuunirpaangummat inunginnut, amma nunalinginnut pivallirutaujunnarnirpaaq. uqaqpunga imanna, "ukirtartumi ilitarijaullarigiaqalirput ilautitaujariaqaningit." silarjuamualingajunik pinasuartunut isumagijauqasiutigiaqaqtut arsururutigijangit inuit inuusilirinikkut, iliqqusingagut, avatilirinikkullu amma atunnaqanikkut pivallirutaujunnartunik ilautitaulutik. uqausikka tukisinatsiarajartut amma atangirsinikkut tunngaviksaliurasuarnirijavut pinasuarnitigut. turaagaqaratta pinasuaqatigiitsiarumanirmik inuulluta kanatami, kanataullu gavamakkungit, amma asingit gavamait, amma saq qittuksaliurasuaratta aaqqiksuigiarutiksanik inuit inuusiqatsiaqullugit piunirsamik amma kanatamut sannginirsakkut nuitatitsisiarnirsauqataugajaratta. kanatamiunik tusaumatitsiniq inuit amma ukiurtartuup miksaanut piujummarialuuvuq amma arsururutigigiaq akaunaartummarik. upigusuttum mariuvunga uqalimagunnariaq kiggarturlunga inunnik kanatamut ingirrakatattilluta, amma suli niriunniqaqsiartunga tamakkununga akaungiliurutigijattinnut aaqqigiarutiksanik nanisiqatigiigunnarasugillunga. tamakkuangulirtillugit ukiurtartumualingajut isumaalugutaujut saqqippalliatuinnartillugit, ullumi akaunaarnipaujaarmat.

inuit isumagisimajanga. inuttitut niurtuutiit, illujjaikkutiik iggaak, amma kitturiajjaikkuti ilainnarivangit inuit piqqusimitiguq annaumautigivalaurtangit. asinginnittauq sanannguaksanik uvvaluunniit sanasitiunirminik qaujisatuinnarsutik, sanavalaurtut suurlu uninga, qiturngaujait/inuujait, arsannguat/pattait, amma inuit pinnguarusinginnik. inuit isumagisimajangit, the inuit thought of it uqalimaagait inuit miksaanut titiraqtaviningit alootook ipellieup, pinasuaqatiqaqsuni david macdonaldmik. taakkua uqalimaagait ikajurutitsiavaujut inuit piqqusinginnik unikkaarsimatillugit amma ajjinguaqauqsutik naammattunik makkuttunut uqalimaarpattunut. taakkua uqalimaagaksait akiqaqtut $9.95 atausiq uqalimaagaq atuinnaullutillu uqalimaagaksani niuvirvijjualimaakasanni, qaritaujatigut.

nuvipiri 26, 2007,mi sivuliurti honourable monte solberg, minista iqqanaijartulirilinirmut amma inuusilirinirmut inuusilirinirmut of human resources and social develop ment (hrsd), amma mary simon, angajuqqaangan kanatami inuit tapiriikkut, atiliurutiqalaurtimammatik inunnuangajumik inunnuangajumik guqaqalikiqu) iqqanaijarnilirinikkut ikajurtaujjutiksanik. akuniunirsaq kamagijariaqalaurattigu pijjutigillugit inuit qallunaat nunanganirmiut ilautitaujariaqaningit angiqatigiigutitigut. taanna iqqanaijarnilirinirmut ikajurutiksaliurnirmut inunnut angi qatigiigutaujuq angiqatigiigutaujuq guqaqa- likiqu) pivallirutaummarilaurpuq kanatami inuit tapiriikkunnut, amma inuit iqqanaijartulirinirmut/ ilinniarnilirinirmut pilirijunut amma iqqanaijarnilirinikkut/inuusilirinik kut, amma kiinaujaliurasuarnilirinikkut. taanna angiqatigiigutausimajuq angi qatigiigutausimajuq guqaqalikiqu) saqqitaulaurtuq katutijaulluni amma pinasuaqatigiinningigut kanatami inuit tapiriikkut, amma inuit iqqanaijarnilirijikkungitigut pinasuartut taakkunangat pingasuujurtunit (6) inuit nunanginnit aviktursimanit amma pinasuaqatiqaqsutik nunaqaqqaaqsimajunut iqqanaijarnilirijikkunnik iqqanaijarnilirijikkunnik human resource development strategy (hrds) amma gavamakkut iqqanaijarnilirijinginnik/inuusilirijinginnik iqqa naijarnilirijinginnik/inuusilirijinginnik ruqikaqilulijimaqisati). taakkua nunaqaqqaaqsimanut iqqanaijarnilirijikkut, (ahrds) aaqqiktausimammata ikajurtuksautillugit nunaqaqqaaqsimajunik parnaigiaq, qiniriaq, amma iqqanaijaaminik tigumiarunnariaq. nunaqaqqaaqsi maju li maat, naliangunnik iliqqusiqaraluarutik, nanimiutaugaluarpatalu, atuinnaqarunnartuksaummata piliriaksanik amma ikajurtaujjutiksanik. inunnut angirutaujuq angirutaujuq guqaqalikiqu) nalunaiqsingutauvuq tamainnut turaagarijauvalliagumajunik amma piniar nirijaujunik ikajursigiaq inuit iqqanaijar nilirinikkut pivalliagiaqaninginnut kanatami. sivullirpaami taanna angiqatigiiguti atiliurtauqattalilaurtuq 1999 amma 2004 akunninginni amma ikpigijaulaurtuq akaunaartukkut ivalliqutauniarninga inunnut amma kanataup gavamakkunginnut piliriqatigiinnikkut. iqqanaijarnilirijikkut, inuusilirijikut/ kiinaujaliurasuarnilirijikkut amma kanataup gavamakkungit pinasuaqatsiartuksaulutik inunnik aqqutigilugit nuna qaqqaaqsimajunut iqqanaijarnilirinirmut pilirijut pilirijut i, ahrds amma inuit angi qatigiigutausimaningagut (inuit guqaqalikiqu). amisuummata piliriangajut taakkunuunatigut nunaqaqqaaqsimajunut iqqanaijarnilirinikkut ikajurtiujutigut: iqqanaijarnilirinikkut pivallirutaujunnartut amma ika jursijjutaujunnartut amma asingit niuviaksaliurunnautilirinirmuangajut; ilinniar nirmut amma iqqanaijasaanik atuinnaqaq titsinikkut makkuttunut amma nunaqqaaqsimajunut timikkut ajurutiqaqtunut; aaqqiksuinikkut amma aaqqiumatitsinikkut pairiviksanik saqqitaugunnartunik nunaqaq qaaqsimajunut amma inunnut pairivilirinirmut ikajurtaujjutiksangitigut ikajurtaujjutiksangitigut nations and inuit child rangukiqi; amma kiinaujaliurunnarsinikkut malillugit angiqatigiigutausimajut. taakkua aartakkut, ahrds turaagaksaqamata 2009,mut amma gavamakkut iqqanaijartulirijikkungit katimaqattarsimajut amma maligaksanik pijjutiqaqsutik katimatitsiqattarsimallutik kanatami nunaqaqqaaqsimajunut iqqanaijarnilirijikkutigut amma aaqqiksuisimajut 2009,mut turaangajunik nunaqaqqaaqsimajut iqqanaijarni lirinirmut maligaksanginnik aaqqiksuivallianikkut. taakkua gavamakkut iqqanaijarnilirijingit/ kiinaujaliurasuarutiksalirijingit katimaqatauqattarsimajut amma niriuttut inunnut naammannirsait isumaalugutigijangit isumaksarsiuqasiutijauqullugit kanataup gavamakkunginnut 2009,mi.

januari 16-17, 2008,mi sivullirpaatsiami katimarjuarniqalaurpu kuujjuami pijjutiqaqsutik piusititsigiallagasuariaq qanuingitsiarasuarnirmut/aanniar nanginnilirinirmut ikajurutiksanik inunnut. tamanna kanatami inuit aannirarnanginnilirinirmut katimarjuarnirilaurtanga kajusilaurtuq katittavimmi katimavimmi, kativiulluni sivulliurtinut amma angajuqqaangujunut kanatami, kupaikmit, niuvaunlaanmit, lapatuarmit, nunavummit, amma nunatsiamit. amma, sivuliurtiit kativikkunnit, nunavut tulngavik katujjiqatigiinginnit, nunatsiavut gavamakkungit, inuvialuit kuapuriisan, silarjuami inuit katujjiqatigiingit (kanata), kanatami inuit makkuttut katimajirjuangit, amma, pauktuutikkut kanatami inuit arnait katujjiqatigiingit kiggartutiqalaurmata. "katimarjuarniq piviksatsiavaulaurtuq aviktursimajunit aulaniqaqtunut isumaksarsiurutiqariaq pimmariutitaujunik piusititsinirsaugiaqanirmut, akausitit sinirsaugiaqanirmut inuit qanuinninginnik ullumi. akaungittummariummat inuit qanutigit inuugunnarasugijauningita nalauksaartausimaningitigut niriugijaummata inuugunnarningit 12-15,ni ununginnirsani kanatamiutanit asittinnit," uqalaurtuq mary simon. "quvia sup punga tamarmik katimajartursimajut iliqtaqsimmata saqqititsigiaqanirtinnik akaunaarnirsanik pilirijjusiksanik amma pinasuaqatigiigiaqanirmik aaqqiksui giallagasuarluta pianirsanut tamakkuninga qanuingitsiarasuarnirmut/aanniar na nginnilirinikkullu inuit qanuiqunagit ullumi." "amisualuummata pijjutaujut inuit qanuinninginnut," uqalaurtuq kupaik katimavianut pilirijiujuq ministanganut aanniarnanginnilirinirmut, russell copemanmut, iksivautauqataulaurtumut mary simonmut katimaninginni. "akaunaar nirsanik pilirijjusiqauqtuugaluat inuit nunanginni aviktursimajuni. ikajuqsi giaqaqtavut pilirijjusiliarisimajangit ilaannikkut kiunasuaratta tulurtautauvattunut ikajurutiksaliatigut." katimanirmi uqausiqalaurtut taijau simajunik isumaalugijaullutik pijjutiqaqtut qanuingitsiarasuarnilirinikkut ikajurtiksaqariaqanit, inunnullu akaunaartunik tukisigiarviksartaqariaqaninga ikajur niqammarikkajarmata gavamatuqarnut, aviktursimajukkut gavamanut, ukiurtartumi gavamanut ammainuit aanniarnanginnilirinirmut maligatigut, piliriatigullu amma ikajurutiksatigut; amma ikajurutiksaqariaqaninginnik inuit qiturnganginnut amma makkuttunut ikpigijaugiaqammarittillugu. katimajut unikkaartitauqattalaurtut nunaliit aviktursimaningitigut qanuiluurpallianinginnik amma qaujisarutigivattanginnik aanniarnilirinikkut, uqausiqaqsutillu tulurtarutauvattunik, amma ikpigijaqariaqanirmik ikajukkannirutiksanik inuit qanuinginnirsaugiaqaninginnut qanulimaaq; amma ilitaqsilaurtut tuavirnartukkut iqqanaijartitaarnirsaugiaqaninginnik amigarsartummariummata iqqanaijartinik amma uqausiqalaurtut qanuiliukannirtuksaummangaarmik pinasuaqatigiinnikkut aaqqiksuilutik nutaanik pilirijjusiksanik amma qanuq kamajuksaummangaarmik isumaa lugutaujunik. tavvani katimanirjuami piviksaqatsialaurpuq aanniarnanginnilirinirmut gavamatuqakkut ministanga, tony clementmit amma angajuqqaaq mary simon tusartitsigiaq pinasuaqatigiigiaqaniup miksaanut amma arsuruqatigiinnirsaulirninginnik gavamatu qakkut aanniarnanginnilirijikkungita amma kanatami inuit tapiriikkut parnaijingit. inuit qanuingitsiarasuarninganut/ aan niar nanginnilirinikkullu ikajurutiksangit arsururutigiinnarniaruttigut piniarniqarutigijaugiallalangajuq amma ilautitauniarlutik qanulimaaq maani kuujjuami katimatillugit. mary simon nuqqariarusiqalaurtuq uqaqsuni pimmariummaguuq tusaumaqatigiinginnariaqaniq pinasuaqatigiinnikkut pijjutigilugit inuit qanuingitsiarasuarnirmut ikajurtaujjutigigialingit uqausirijauniujarmata nunaqaqqaaqsimajut qanuingitsiarasuarnirmut, aanniarnanginnilirinirmut katimarjuarniqaqtillugit vuinipaikmi 2008,mi.

arraaniulaurtuq ullumi atausirmiunniit nillingittuqalaursimava silaup asijjirpallianiata miksaanut pijjutiqaqtuqaqtillugu ukiurtartumut isumaalugijaujunik? tusartitausimajuinnauliratta qaujisartimmarinnut sunait pimmariutitaummangaata silarjuami tusartauningitigut, uqausi qainnartut silaup asijjirpallianianik aktui niqaqtummariullutik avatimik, inuusirmik/ kiinaujaliurasuarutinik, amma sunait ikpigijauqqaarajarmangaata ukiurtartumi nunalinnut amma ukiurtartulimaamut. ukiurtartumi silaup asijjirpallianianik qaujisammarilirtillugit, katimarjuar ni qarataalaurput. taakkua arcticnet,kut tisamangilirtanganik qaujisartimmarinnut katimarjuarniqarataalaurtut (asm2007) katimarjuarniqarataalaurtut tisipiri 11-14, 2007,mi kalingvutmi, aantiariumi, collingwood, on. tavani, 300,ngulauqtut katimajut piviksaqatsiartumariullutillut ukununga, tusaumaqatigiinnikkut qaujisartit, ilinammarittut, silattursarvimmittut, qaujisarnirmut iqqanaijartut, tusaumautigasuartut, katimajiujut katimajirusiillu katimallattaarnikkut. taakkua arcticnet,kut timiummata kanatami piliriqatigiinnirmut turaagaqaluarsutik pinaaqatiqariaq inuit katujjiqatigiinginnik, ukiurtatumi nunalinnik, silattursarvinnik, qaujisarvinnik, kiinaujaliurasuartinik amma gavamanik amma silarjuami katujjiqatigiinik pinasua qatigiigumallutik qaujisarnikkut qanuq silaup asijjirpalliania aktuivalliammangaat kanataup ukiurtartuami sigjanginni. arraaguusimalirtuni 100,ni taakkua arcticnet,kunnut qaujisartigijaujut 27,nit kanatami silaktursarvinginnit amma tallimanit kanataup gavamak kunginnit pinasuaqatigiippattut qaujisarnirmut nunanginni amialikkat, usa, japan, denmark, sweden, norway, poland, the united kingdom, spain, russia, green land amma france. inuit ilauqataummarilaurtut arraagugijattinnik arraagutamaarsiutimik katimaarnirmut. tisamait kiggarturtut inuit katujjiqatigiinginnik iksivaqatauvut taakkununga arcticnet,kut qaujisar ni lirinirmut katimajinginnut aaqqiksuitillugit katimajjutiksani tavvani asm2007,mi katimaniulaurtumut amma atulirtitsinasuarnirmut. taakkua arcticnet,kut katimajinginniti iksivautaqaqataujut inuit tisamat, isumaliuqataulaurtut aulataugajarninginnik taakkua timiujut timiujut. inuit ilauqataummarilaurtut arraagugijattinnik arraagutamaarsiutimik katimaarnirmut. tisamait kiggarturtut inuit katujjiqatigiinginnik iksivaqatauvut taakkununga arcticnet,kut qaujisarni lirinirmut katimajinginnut aaqqiksuitillugit katimajjutiksani tavvani asm2007, mi katimaniulaurtumut amma atulirtit si nasuarnirmut. taakkua arcticnet,kut katimajinginniti iksivautaqaqataujut inuit tisamat, isumaliuqataulaurtut aulataugajarninginnik taakkua timiujut timiujut. ungataanut 50 uqalimajiqalaurtut amma 130,nik akinnami takuksaujuksanik saqqijaartitsilaurtut ukiurtartumi qaujisarniup miksaanut katimanilimaanginni, pijjutiqaqtuinnakasaullutik qaujisar ni lirinirmik ajjigiingittunik taakkutiguna arcticnet,kutigut. inuit katujjiqatigiinginnit kigaarturtut amma nunalinni kajusititsisialaurivut uqalimanikkut amma takuksautitsinikkut akinnami uqausi qa riaq pijjutigijaminik amma uqausiqaqsutik pigiartisimalirtanginnik ikajurutigil lu git. duane smith, silarjuami inuit katujji qatigiingita angajuqqaangan uqausiqalaurtuq matuirsigutigijaminik amma kiujuqa taulaurtuq katimajjutiqaqtunut "kivilirningit umiat-sikukkut amma aqqutiqariallalirniq kanataup ukiurtartuanik." ammalu suli, niriutsiarutaujunnalaurpuq sivuniksamut kanataup ukiurtartuani qaujisarnikkut; 110 ungataanut ilinniartut amma ilinniariirutitaarasurtut ilaulaurmata katimaniqaqtillugit pingaju gi lirtanganik taijaujumik arcticnet student day, pigiarutiqaqtillugit katimanikkut. inuit katujjiqatigiinginnut kiggarturtiujut tulngasuktitsilaurtut atausirmi katimanirmi ilinniartut uqau siqaqtillugit sumut ilauqattariaqa ni nginnik ukiurtartumiut qaujisartuqaqtillugu. kingullirpaangulirtumi unnukkut katimatillugit takkua asm2007, 9,ngujut ilinniartut ilitaqsijjutinik tunisijaulaurtut pitsiarsimajummariuninginnut akinnamiittuksaliaminik amma iliriqati qa nir migut kanatami inuit tapiriikkunginnik amma silaurjuami inuit katujjiqatigii nginnik ikajurtaullutik ukununga, inuit partnerships of excellence student poster award, saalaksartillugu hilary davies silaktursarvianit queen's university. arraagulaartuq arraagutamaarsiutimik qaujisartimmariit katimalaalirninga pimmariugiallalaarpuq silarjuamiunualingajunik kamagijaqanirsaulaarmata. taijaujuq arctic change 2008 katimarjuarniq kajusilaarmat convention centre,mi kupaik sitimi, kanata, tisipiri 8-12 2008,mi. tunngasuktitsigajartut arctic net,kut amma piliriqatigijangit, tamatuminga katimarjuarniulaartumik kupaik sitimi amma sitamagilirtanganik (4) silarjuami ukiurtarturilirtangani, inter national polar year (2007-2009) katimajjutiqaluarajarlutik ukiurtartumi silaup sukkajumi asijjirpallianiata miksaanut, tamanna katimaniulaartuq matuingavuq kinatuinnarmut ikpigijaqaqtumut ukiurtartumi silaup asijjirpallianiata miksaa nut. kanatami inuit tapiriikkut amma silarjuami inuit katujjiqatigiingit tamatumunga aaqqiksuivallialiriiqtut unur nir sait inuit mak kuttut ilauqullugit arraagu katimaniuniartumi suuqaimma makkuttut katimaqataunirilaurtanga katimaqatauni rilaurtanga.

taakkua angiqatigiigutiqarasuariaqanirmi qaujisarnikmu maligait, atuagait ikajurutiksait qaujisartinut parnaksimajunut pina suaqatiqarumajunut inunnik, uvvaluunniit kanatami inuit nunalinginnik. taakkua atuagait nalunaiqsigutausimajut "qanuittuu ninginnik" qaujisartaksait tusaumautiqattautinikkut amma qanuq pinasuaqatigiippalliajuksauninginnik qaujisarnikkut pijjutiqaqtunik nunamik, timikkut, piruqtunik qanuittutuinnarnik qaujisarnikkut, amma inuu silirinikkut kanataup ukiurtartuani. tuki si giarviksait atuinnarusiqtitaulaartut ikajurutaunasuarlutik qaujisartinut qanuittunik qaujisarnirmut turaagaqariaqamat, qaujisariurtut uvvaluunniit akaunartit si nirsaujumagutik nunalinni pinasuaqatiqatsiarunnariaq qaujisartillugit. taakkua maligaksait atuagat titiraqtaulaqtisimajut, amma akausigiartitausimallutik, 1998,mi pinasuaqatigiinningitigut nuna vummi qaujisarnilirijikkut amma inuit kanatami tapiriikkut taijautillugit angi qa tigii ga sua rutiqaniq qaujisarnirmut pili ri qatigiitsia ria qanirmik: atuagaksait nunalinni. taakkua uqalimaagaksait maligat alla taulauqsimajut ikajurutaujumallutik inunnik nunalinni tukisianiarmata qanuittunik pijunnautiqamangaata amma qanuittunik aturiaqamangaata angiqatigii gasuaru tiqa li rutik qaujisartuksaunirmua lingajunik. taak kua atuagait aaq qiktausimavut akausinirsauqullugu angiqatigiigasuar niq pijjutiqalutik qaujisariaqanirmik nuna linni inunnik piliriqati qalutik kanatami. ukua atuagait maligat titiraqtausimajut ikajurutauqullugit qaujisartimmarinnut imaak: , tukisianikkut nunaliit isumaalugutigijanginnik amma niriugijanginnik qaujisarnilirinikkut; , tukisialutik ikajuusiarijaujunnartunik, piviksaujunnartunik amma arsururnartunik inuit nunanganni qaujisarnikkut; , isumaliurutiqariaq qanuq nunalinni ilautigigajarninginnut ajjigiingittunut qaujisarniknut; , aaqqiksuilutik nunalinni uqaqviujunnaqattarajartunik amma pigiartitsilutik qaujisarnit piliriqatigiippallianiugajartumik; , nalunajaitsiarlutik qaujisarnirmut laisansitaarunnarnirmik amma qangakkut amma titiqarlugit katujjiqatigiit uqaqqatigijaksait qaujisarnirmut aaqqiumatitsigiaqariaq, pijunnautiqariaqariaq, amma laisansiqariaqanirmut kanatami inuit nunalinginni aviktursimajuni; ammanu, , niruarsilutik akaunaariartunik amma atuutiqatsiartunik nunalinni qaujisarutausimajut qanuq nunalinniartauqattarajarmangaata. taakkua ajjingit titiraqsimajut atuinnauvut kanatami inuit tapiriikkunnit, uvvaluunniit atuinnaujut qaritaujakkut turaarutiagut kanatami inuit tapiriikkut uvuuna: www.itk.ca

qaujisarnilirijikkut taijaujut institute for research on public policy (irpp), katimarjuartitsilaurput ukiurtartumiutait miksaanut uktupiri 25-27, 2007,mi mantipialu, kupaikmi. taakkua irpp,kut kanatalimaamuangammata, kiinaujaliurutaunasuaratik katujjiqatigiit qinirtut akaunaartunik maligaksanik isumaliurnirmut turaangajunik kanatami. tavvanni katimarjuarnirmi uqausi qarunnalaurput ukiurtartumuangajunik amma ukiurtartumi pijjutaujunik. tav vani katimarjuarnirmik uqausiqalaurtut naukkut sivuliurtiqanirmik, avatilirinirmik, kiinaujaliurasuarnilirinirmik amma inuusijirinirmik ukiurtartumi ikpigijaqaluarsutik. amisummariujut kanataup ukiurtartumik qaujimajimmariuniraqtut katilaurtut tauqsiiqattautillutik pilirijjusiminik, qaujisarnilirinirmut, qaujimajaujunik, isumagijaujunik, amma niriungijaujunik pijjutiqaqsutik amisunik ajjigiingittu nik, amma piviksatsiangulaurtuq kanatamiunut amma ukiurtartumiutalirinirmut. uqalimajiqaulaurtut ajjigiingittunik suurlu inuit tapiriit angajuqqaanga mary simon, nunavut sivuliurtinga paul okalik, inuvialuit katujjiqatigiingita angajuqqaangan nellie cornoyea, amma silarjuami ilitarijauqatisiutisimajuq nobel peace,mut niruaraksauqataulluni avatilirinirmut inuk sheila watt-cloutier. makkutuit, kisiani, sivuliurijummariulaurtut katimajuni amma ikpinartummariullutik uqausirijangit katimatillugit. taijaniqalaurtuq katimaniq nipiujut makkuttut - ninnguumajanginillu sivuniksamut, new generation - aspirations for the future atirijaulauq katimatillugit. makkuttut uqalimalaurtut ukua elaine alexie nunatsiamiuq, george berthe nunavimmiuq, laura mackenzie nunavummiuq, natan obed nunatsiavut/nunavut, ainsili uuktin juukanmiuq, amma udloriak hanson nunavummiuq. taakkua uqalimajigijaujut apirijaulaurtut unikkaaqujaullutik qanuq sivuniksamut isumagijaqamaangata takujumajaminik ukiurtarmut, amma qanuittut asijjirpalliagiaqamangaata aulajjagutauniartut turaarumajanginnut, amma uqausiqaqsutik niriugijaminik qanuiliurtuksaummangaarmik asijjirturpallialirtillugit sunalimaat. taakkua katimajut uqausiqalaurtut amisunik isumaalugijaujunik amma qanuiliuriaqaqtugininginnik aaqqiksui gasuarlutik tikiutinnasuarningani 2020. tamainnit katimajunit makkuttunit uqausiqalaurput pimmariuninginnik inuit iliqqusingata amma uqausingata, amma isumaalugutaujunik avatitta aktuirnillulirnianik iliqqusittinnut. uqausiqalaurtut asijjirpallianingita inuit pinnarijangita, annirijangita amma qanuq annaumagusingata asijjirpalliasimalirninganik inuusirilirtattinnut, kiinaujaliurasuarnirmik, amma kajusitsiarsimanirnik. atausirni katimajuni uqausiqatuqalaurpuq anaanatsiakkumita/ataatatsiakkumita piq qusinginnik qanuqtuurutik - qanuiliuriaqalirnirminik kingullirmi, suurlu annaumatitsinasuarluni ilaminik - immaqaa inuit piqqusirimmauk. katimatillugit uqausiqalaurmijut namminiq gavamaqanirmik amma uqau si qaqsutik pimmariunianik makigiallagia qaninginnik inuit turaagarijumajangit saqqitigiarniaruttigu, amma atulirtitauvalliallattaarniarpata angirutausimajut. uqausiqalaurtut katirsuisimagiaqanirmik tukisingiarviksanik ikajurutiksauniartunik maligaliurtiit isumaliulirpata aaqqiksurtaujarialinnik kanatami piliriaksanik amma maligaksanik. ukiurtartumualingajut aulatsigusiksait aaqqiktaulutik naammagiartillugit nunaliujut turaaganginnut amma kinnguumajanginnut, iqqaumalugulu silaup asijjirpallianinga isumaalugutigijauvalliatuinnarmat. uqausiqalaurivut asijjiriaqaninginnik maligait ilinniarnilirijjusiujut inunnut. tamanna katimaniulaurtuq sivullirpaulaurmat makkuttunut pisitimmarialunnut, katsungaittunut, amma isumartujuullutik uqalimasitinut kajusititausimalaurtuq. takugiarlugu una www.irpp.org/events/ index.htm tukisigiakkannirumanniruvit katimarjuarniulaurtuup miksaanut amma tusaagumanniruvit makkuttut katima nirilaurtanginnik. tamanna katimanirmik kajusititsilaurtut parnaksimavut saqqititsilaariaq uqalimaagaksanik, katimajunut uqalimajiit uqausivininginnik amma katimajut uqausivininginnik tavani katimanirjuangulaurtumi, northern exposure, 2008,gutillugu.

inuit tapiriit kanatami amma kanatami inuit uqausilirinirmut katimajingit katimaniqalaurput sitipiri, 2007,mi aaqqiksuillutik kanatami pilirijjusiksanik makigiartitsinasuarnirmat, sapumminirmut, amma ungumanirmut inuit uqausinganik (inuttitut, inuinnartut, amma inuvialuttunnut). tamanna katimaniulaurtuq kati gutaulaurpuq inuit uqausinganik qaujimajimmarinnut inuit nunaannit. tavvani katimanirmi ikpigijaqalualaurput atunit uqausirmik ungumatsigasuarunnar ninginnik. tamarmik ikpigusuqataujut immikkut arsururutiqaniarniraqtut, apirilutik imminik imaak "qanuittutsaununga immikkut - ilagiittutigut amma nunalinni aturtautinginnartitsinasuariaq uqausirmik inuttitut, inuinnartut uvvaluunniit inuvialuktun?" qaujimaguvit uqausituqaminik nunalinni uvvaluunniit angirramini atuqattanginnirsaulirtut, ukua tavva ullutamaarsiutigilugit ikajuriakkannirutigijunnartatit aturasuarnirsaugiaq uqausirnik inuttitut, inuinnartut, amma inuvialuttun ullutamaaq. inutuqait amma asingit uqarunnatsiartut uqausituqaminik sanngilirtitsigiallagunnarmata ukuninga aturiarlutik: inuit uqausinga asiujitittaililugu atunginnariaqpallungu ullutamaat sujuqalirpat amma quviasuqatigiittuqalirpat. , makkunnirsait ikajurpallugit inuit uqausinganik aturnirsautigasuarlugit amma ikajurpallugit uqausirminik aturtautitsigasuartillugit nunalinni. , pinasuaqataugiarpallutik, ilaugiar pallutit aaqqiksuijunut nunalinni amma nunaliit aviktursimaningitigut inutuqait katimajinginnik ikajurajaravigit aaqqiksuitillugit ikajurutiksanik, titiraqsimajutigut amma makitatitsigasuarnikkut uqausittinnik sivuniksamut. , ijjuaraksatsiavauqataulutit pigiursarnikkut amma aturtautitsigasuariallannikkut inuit pinnarijanginnik (annirijanginnik) amma aturpallutit inuit uqausinganik tusiarnikkut, ukpirnikkut nunalinni. , ikajursinikkut inuttitut atiliurusirnik (attiirusirnik) amma ikajurpallutit surusirnik, kakkalaanik amma anaanaujunik/ataataujunillu tukisitigasuarlungit pimmariuninganik inuit atiliurusiata, attiigusiata , inuit iliqqusinganuangajut pimmariutinirpaagigiarlugit amma ilagiliutigiarlugit qanulimaaq nunalinni qanuiliurnikkut , aturpallutik inuit taisijjusinginnik amma piusirmitigut ilisarsijjusinginnik, tunngasuktitsigusinginnik, ilagiinnikkut amma ikpigusutsiaqatigiinnikkut tunngasuktitsinikkullu asiminik, nanituinnaq angirrami amma nunaliujuni qanuinnaq sujuqaqtillugu. anaanaujut/ataataujut, saipaaqitsijiit, amma nunaqqatigiit inuit uqausinganik makigiartitsigunnarmijut ukua atur lugit: , pinasuaqataummarippallutit kajungiqsuinikkut ilisartuksaunirmik amma aturasuartuksaunirmik inuit uqausinganik angirrami, ilinniarvinni amma nunalinni. , qinirpallutit tukisingiarviksanik uqausituqangita amma uqausiup tulliup ilinniartangata miksaanut amma ikajurtaukkannirutiksanginnik surusiit piruqsarlutik uqausirtigut (uqarvigilungit nunalinni inuit katujjiqatigiingit ikajurtaujumalutit). , akilirturtaungillutik ikajurpallutit, ikajurpallutillu kajungiqsuiqataugiaq uqausinganik inuit aturtauqujingiaq ilinniarvinni. , uqalimaarpallutit, atuarsivallutit allasimajunik amma inngiqatiqaqpallutit surusirnik inuttitut uqausinga aturlugu pijunnarnilimaakkut, piqasiutilugit titiraqsimavallutik katimajjutivininginnik inutuqait, unikkaartuat, ilagiit mirsaanut, surusillu titirariursarningitigut inngiriursarningitigullu, asingillu. uqausirnik ilinniartut inuttitut ilinniakkannirunnarput ukuninga aturutik: , pigiartitsinikkut amma piviksaqaqtitsinikkut naalappagiaq amma inuit uqausinganik aturnirsaugiaq pigiarlutik vivuari 5, 2008,mi. , apirivallugit uqalimajiuvattut inuttitut uqalimagiaq pijunnarniqanilimaakkut. , katirsuilutik amma utirtitsilutik titiraqsimajunik inuttitut uqausingatut nunaliit aviktursimaningitigut amma kanataup/ukiurtartuullu aviktursimaningitigut.